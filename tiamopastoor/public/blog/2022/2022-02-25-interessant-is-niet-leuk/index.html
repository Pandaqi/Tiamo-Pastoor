<!DOCTYPE html>
<html lang="en-us">
<head>
	<meta charset="UTF-8">
<meta name="viewport" content="width=device-width, initial-scale=1">
<meta http-equiv="X-UA-Compatible" content="IE=edge">











<title>Interessant is niet Leuk | Blog | Tiamo Pastoor</title>




<link rel="canonical" href="https://tiamopastoor.com/blog/2022/2022-02-25-interessant-is-niet-leuk/" />
<link rel="icon" type="image/png" href="https://tiamopastoor.com/favicon.png" />



<link rel="stylesheet" type="text/css" href="/css/critical.css">

<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>

<noscript>
    <link rel="stylesheet" href="https://fonts.googleapis.com/css2?family=Alegreya:ital,wght@0,400;0,700;0,900;1,400;1,700;1,900&family=Truculenta:wght@700&display=swap">
    
</noscript>
</head>
<body>
	 <header>
	<div class="menu-container">
		<nav class="menu">
			<ul class="no-bullets flex-list">
				<li class="priority-1"><a href="/books">Books</a></li>
				<li class="priority-2"><a href="/blog">Blog</a></li>
				<li class="priority-3"><a href="/info/about/">About</a></li>
				<li class="center-logo-faker"><a href="/" class="center-logo-fake"></a></li>
				<li class="priority-1"><button class="gotoBottomButton">Go to Menu</button></li>
				<li class="priority-2"><a href="/books/the-saga-of-life/">Saga of Life</a></li>
				<li class="priority-3"><a href="/series/wildebyte-arcades/">Wildebyte</a></li>
			</ul>
		</nav>
	</div>
	<div class="center-logo-container">
		<div class="center-logo"></div>
	</div>
</header>
 
	
	
	
	
	
	<main>
		<div class="center-container">
			<div class="double-view vertical layout-reversed single-post">
				
				







    
    
    



<div class="left-side hide-caption">
    <section class="sketchy-box">
    
    <figure>
	<figcaption class="side-note">
			<span>Header / Cover Image for 'Interessant is niet Leuk'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Interessant is niet Leuk&#39;"
				title="Header / Cover Image for &#39;Interessant is niet Leuk&#39;"
				width="2481"
				height="877"
				class=""
			/></picture>
</figure>
    </section>
</div>



				<div class="right-side">
					<article class="sketchy-box">
						<h1>Interessant is niet Leuk</h1>
						<div>
							





<div class="entry-metadata">
    <span class="entry-icon entry-icon-date"></span>
    
    <span>February 25, 2022</span>

    <span class="entry-icon entry-icon-comments"></span>
    <span>
        






    
    
        
        <a href="/language/nl">Dutch</a>
    

    </span>

    
        <span class="entry-icon entry-icon-reading-time"></span>
        
        
        
        <span>5 minute(s)</span>
    

    
    

    
</div>
						</div>
						

    <aside class="toc" id="toc" data-status="hidden">
        <button class="toc-button striped-link" id="toc-button">
            <span>Toggle Table of Contents</span>
        </button>
        <div class="toc-content" id="toc-content" style="display: none;">
            <nav id="TableOfContents"></nav>
        </div>
    </aside>

						<div class="article-content">
							<p>Dit is een artikel over één van de grootste valkuilen bij het maken van (creatieve) projecten. Schrijven, muziek, spellen maken, ontwerpen, noem het maar op. Ik denk hier al héél lang over na, maar heb nu eindelijk een korte, passende uitleg gevonden</p>
<p>De oneliner is &ldquo;<strong>Interessant =/= Leuk</strong>&rdquo;</p>
<p>Wat bedoel ik hiermee?</p>
<p>De meeste kunstenaars zijn dat geworden omdat iets hen <em>interesseerde</em>. Ze pakken een project op omdat ze denken: &ldquo;dat is een <em>interessant idee&rdquo;</em>.</p>
<p>Die gedachte heb ik ook vaak als ik de <em>pitch</em> lees van een (fantasy) boek online. Meestal staat daar iets bijzonders over de wereld, de onverwachte gebeurtenis die het boek in gang zet, en dan denk ik: &ldquo;dat is een interessant concept, misschien wil ik dit boek lezen&rdquo;</p>
<p>Maar, vaker dan niet, valt zo&rsquo;n boek dan tegen. Hoe kan dat? Als het idee nog zo sterk en interessant is, als ik om die reden het boek juist wilde lezen?</p>
<p>Nou, omdat <em>interessant</em> dus niet hetzelfde is als <em>leuk</em>. Het lijkt enorm op elkaar. In ons hoofd worden we beloond voor allebei, om ongeveer dezelfde reden.</p>
<p>Wij zijn van nature nieuwsgierig en echte <em>probleemoplossers</em>, dus als we iets interessants zien, willen we méér weten en méér daarover nadenken. Ons hoofd beloond ons voor het gevoel dat we iets interessants hebben ontdekt wat ons nieuwsgierig maakt.</p>
<p>Maar wat is het probleem hiermee? Interesse verdwijnt. Ofwel doordat <em>je vraag is beantwoord</em> (dus er is niks interessants of nieuws meer), ofwel doordat je er nu even mee bezig bent geweest en er klaar mee bent.</p>
<p>Dat is het verschil met iets dat <em>leuk</em> is. Een spel dat leuk is wil je keer op keer blijven spelen, zelfs als je diens &ldquo;geheimen&rdquo; al hebt ontdekt, of alle knopjes geleerd. Een liedje dat leuk is wil je keer op keer blijven luisteren, zelfs als je de tekst en melodie al 100% uit je hoofd kent.</p>
<p>Datzelfde liedje dat slechts <em>interessant</em> is? Zodra je hebt uitgevogeld waarom het interessant is&mdash;een raar akkoordenschema, een vreemde ritme, bijzondere zangstem, whatever&mdash;is die interesse weg en hoef je het nummer niet meer te horen.</p>
<p>Maar omdat ze zoveel op elkaar lijken, verwarren we het constant met elkaar.</p>
<p>Ik ben <em>eindeloos veel</em> projecten begonnen vanuit de gedachte: &ldquo;Dit is een interessant idee, hier wil ik aan werken! Dit gaan andere mensen ook interessant vinden!&rdquo; Veel daarvan zijn niet eens afgekomen, omdat ik <em>zelf</em> de interesse verloor na een tijd. De projecten die wel afkwamen, klonken inderdaad goed als ik ze uitlegde aan anderen, maar waren in de praktijk niet geweldig.</p>
<p>En eerst dacht ik dat ik gewoon beter moest worden in wat ik deed, of meer marketing moest doen, of trucjes moest gebruiken om mensen het leuk te laten vinden. Maar dat werkt natuurlijk allemaal niet. De oplossing is zowel simpel als ongrijpbaar tegelijk: &ldquo;interessant&rdquo; is voor <em>marketing</em>, &ldquo;leuk&rdquo; is voor <em>de rest van het hele project</em>.</p>
<p>Ik schrijf nu bijvoorbeeld een boek (voor een schrijfwedstrijd). Ik schreef bijna een <em>jaar</em> geleden het idee hiervoor op, omdat ik het <em>interessant</em> vond.</p>
<p>Er zijn meerdere verhaallijnen, maar de eerste is bijvoorbeeld: &ldquo;Een eiland waarop baby&rsquo;s worden geboren met <em>perfecte kennis over alles</em>, maar je langzaam al die kennis kwijtraakt zodra je ouder wordt.&rdquo;</p>
<p>Als ik dat zeg, zijn mensen <em>geïnteresseerd</em>. Ze zijn zo van: &ldquo;oh, ja, wat slim, dat is cool, baby&rsquo;s zijn alwetend maar kunnen het niet communiceren&rdquo;</p>
<p>Maar toen ik een maand geleden eindelijk begon met uitwerken? Toen kwam ik er snel achter dat ik moeite had hier een <em>verhaal</em> omheen te verzinnen. En ook nog eentje die niet saai was.</p>
<p>(Ik had al vrij snel bedacht dat een jonge baby <em>iets</em> communiceerde met grote implicaties &hellip; maar wat dan? Vijf hoofdstukken waarin ze proberen dat beetje informatie uit de baby te halen? Ze gokken dat de baby gebaart dat de wereld op het punt staat te eindigen, en zetten een of andere missie op om het tegen te houden, <em>puur op basis van dat hele kleine fragiele beetje informatie?</em> Een of andere standaardslechterik die deze alwetendheid voor zichzelf wil stelen, voor eeuwig?)</p>
<p>Uiteindelijk heb ik van alles bedacht dat ik <em>wél</em> leuk vond om te schrijven en (in mijn ogen) ook leuk wordt om te lezen. Veel meer actie, veel meer focus op personages en emotionele momenten. Maar het staat behoorlijk ver van dat originele interessante idee. Dat is echt alleen de <em>marketing pitch</em>. Het eindproduct neemt het in allerlei andere richtingen, want ik heb inmiddels geleerd dat <em>interessant</em> niet hetzelfde is als <em>leuk</em>.</p>
<p>En dat wilde ik even communiceren, want het is de grote valkuil voor de meesten.</p>
<p>Ongelofelijk veel spelontwikkelaars houden een &ldquo;devlog&rdquo; bij op YouTube, waar ze elke week/maand een update plaatsen hoe het gaat met hun project. Ik schat dat 90% daarvan een half jaar werkt aan iets &hellip; en dan ineens stopt. Soms verdwijnen ze compleet, vaak plaatsen ze zelf een video met uitleg.</p>
<p>Wat is die uitleg? <em>Tja, toen ik alle systemen had gemaakt, de plaatjes, een speelbaar spel &hellip; toen kwam ik erachter dat het eigenlijk gewoon niet <strong>leuk</strong></em> <em>was.</em></p>
<p>Eén van mijn meest recente spellen, waar ik echt hard aan heb gewerkt en voor een redelijk bedrag verkoop, gaat gebukt onder hetzelfde probleem.</p>
<p>Ik kan heel goed uitleggen hoe het werkt en waarom het interessant is: &ldquo;iedereen begint als een grote vorm, door messen te gooien kan je elkaar in stukjes snijden, en als je te klein wordt heb je verloren!&rdquo;</p>
<p>Iedereen die ik dit vertel begrijpt dit en wil het wel spelen. Maar in de praktijk? Het spel is oké, maar niet écht leuk. Want dit <em><strong>interessante</strong></em> idee (een spel waarin iedereen een willekeurige vorm is die in stukjes kan worden gesneden) had in de praktijk <em>allerlei haken en ogen die het minder <strong>leuk</strong> maakten</em>.</p>
<p>Bijvoorbeeld, als je al een paar keer ben geraakt, ben je dus <em>superklein</em>. Met als gevolg dat je haast niet meer te raken bent. Met als gevolg dat je &hellip; wordt beloond voor jezelf een paar keer laten raken aan het begin van het spel? Je tegenstanders steeds gefrustreerder raken omdat ze jouw (steeds kleinere) vorm niet te pakken krijgen?</p>
<p>Dus het idee is interessant en begrijpelijk, maar dat is niet hetzelfde als leuk. Het idee is een one-liner voor de marketing, maar niet meer dan dat.</p>
<p>Met deze insteek ben ik onlangs een nieuw spelproject gestart. Niet focussen op wat <em>interessant</em> of <em>slim</em> is, maar puur op wat <em>leuk</em> is.</p>
<p>Het resultaat? Binnen een week had ik een spel dat <em>ongelofelijk veel plezier</em> opleverde toen mensen het testten. Méér dan spellen waaraan ik maanden heb gewerkt en waarvan ik dacht dat ze oh zo geniaal en interessant waren.</p>
<p>Maar als je mij vraagt het spel uit te leggen? Dan heb ik geen pakkende oneliner. Het spel is eigenlijk heel dom: &ldquo;iedereen is een poppetje met een grote buik, je kunt bewegen en tegen elkaar aanbotsen, <em>beuk alle tegenstanders van het veld</em>&rdquo;</p>
<p>Dat is de kern. Dat is het concept waarmee ik begon. <em>Maar het is een leuke, simpele, hilarische kern</em>. En als je dat eenmaal hebt, dán kan je er extra lagen overheen leggen om die interesse en marketing erbij te krijgen.</p>
<p>Inmiddels heeft het spel 10 verschillende &ldquo;arena&rsquo;s&rdquo; waarin je kan spelen, die net zo &ldquo;dom&rdquo; zijn als de kern, maar wel hartstikke leuk. Ik kan ze wederom niet uitleggen. Eentje is gewoon een gigantische wipwap, een ander heeft van die sloopkogels die je van het veld kunnen duwen, dat soort dingen. Geen hersenkrakers, geen dingen die je nieuwsgierig maken. Wel leuk.</p>
<p>En uiteindelijk gaat het daarom. Natúúrlijk wil je dat jouw kunst bijblijft, en mensen iets leert of aan het denken zet, en dat het een heel <em>interessante</em> basis heeft. Maar dat is <em>ondergeschikt</em> aan dat mensen daadwerkelijk, keer op keer, jouw kunst willen horen/zien/lezen. En als je het toch probeert erboven te plaatsen, kan je hard werken wat je wil, het project gaat nooit echt aanslaan of iets bereiken.</p>
<p>Ik heb eerder wel eens geschreven dat je als kunstenaar een soort &ldquo;manager van interessante ideeën&rdquo; bent. Dat moet dus eigenlijk aangepast. Ja, dat doe je ook, maar uiteindelijk is het nog belangrijker dat je een &ldquo;manager van plezier&rdquo; bent.</p>
<p>Het is jammer dat plezier zoiets ongrijpbaars is, en dat ik na al die jaren nog steeds niet kan inschatten of iets hilarisch gaat zijn, of doodvalt als mensen het twee seconden aanraken. In dat opzicht is <em>interesse</em> makkelijker, want als <em>jij</em> een idee interessant vindt zullen er <em>anderen</em> zijn. En dus een grote valkuil.</p>
<p>En toch, plezier gaat boven alles.</p>
<p>Dat was mijn betoog.</p>
<p>Nu ga ik een arena maken waar je van ijsschotsen kunt glijden en vallen, want ik voel dat het hilarisch gaat zijn. En als het spel eenmaal af is? Dan ga ik in de marketing focussen op een paar details die <em>interessant</em> zijn, maar uiteindelijk vrij weinig te maken hebben met het spel.</p>

						</div>
					</article>
					

<div class="related-posts">
    <h3>Related Posts</h3>
    <ul class="no-bullets related-posts-list">
        
            



<section class="minimal-grid-item sketchy-box vertical">
	<a href="/blog/2023/2023-08-04-schrijftip-samenvatting-en-door/">
		<div class="double-view vertical">
			







    
    
    



<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'Schrijftip: samenvatting en door'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: samenvatting en door&#39;"
				title="Header / Cover Image for &#39;Schrijftip: samenvatting en door&#39;"
				width="2481"
				height="877"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">Schrijftip: samenvatting en door</div>
			</div>
		</div>
	</a>
</section>
        
            



<section class="minimal-grid-item sketchy-box vertical">
	<a href="/blog/2023/2023-07-24-schrijftip-hopen-dat-het-deze-keer-goed-gaat/">
		<div class="double-view vertical">
			







    
    
    



<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'Schrijftip: hopen dat het deze keer goed gaat'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: hopen dat het deze keer goed gaat&#39;"
				title="Header / Cover Image for &#39;Schrijftip: hopen dat het deze keer goed gaat&#39;"
				width="2481"
				height="877"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">Schrijftip: hopen dat het deze keer goed gaat</div>
			</div>
		</div>
	</a>
</section>
        
            



<section class="minimal-grid-item sketchy-box vertical">
	<a href="/blog/2023/2023-07-11-de-levenssaga-cyclus-2-deel-1/">
		<div class="double-view vertical">
			









<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'De Levenssaga: cyclus 2 (deel 1)'</span>
		</figcaption><picture><img 
				src="/uploads/2022/10/levenssaga_website_header-1.webp" 
				loading="lazy" 
				decoding="async" 
				alt="Header / Cover Image for &#39;De Levenssaga: cyclus 2 (deel 1)&#39;"
				title="Header / Cover Image for &#39;De Levenssaga: cyclus 2 (deel 1)&#39;"
				width="1532"
				height="470"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">De Levenssaga: cyclus 2 (deel 1)</div>
			</div>
		</div>
	</a>
</section>
        
    </ul>
</div>

				</div>
			</div>
		</div>
	</main>

	<div class="footer-transition"></div>

<footer>
	<div class="footer-content">
		<aside>
			<h3>Latest / Upcoming Project</h3>
			
			
			
			
			
				
				
				
				
			
			









<div class="hide-caption image-top-margin">
    
    
    <figure>
		
	
	<figcaption class="side-note">
			<span>Header / Cover Image for 'Onverslaanbaar'</span>
		</figcaption><picture>Cannot find image:staticonverslaanbaar_cover.webp</picture>
</figure>
    
</div>


			

			<div><p>Jinny ontmoet de man van haar dromen en zijn vrienden op een feest. Ze vieren dat Quinten zojuist miljonair is geworden dankzij een wereldberoemde bestseller genaamd &ldquo;Onverslaanbaar&rdquo;: een episch boek dat alles goed doet en jong en oud gek maakt.</p>
<p>Ze verheugt zich op een spannende avond, …</p></div>
			<a class="striped-link" href="/books/onverslaanbaar/"><span>Read More!</span></a>
		</aside>
		<aside>
			<h3>Latest Posts</h3>
			<nav>
				<ul class="no-bullets flex-list">
					
					
						<li>
							<a href="/blog/2023/2023-08-10-filmrecensie-nimona-2023/" class="striped-link">
								<span>Filmrecensie: Nimona (2023)</span>
							</a>
						</li>
					
						<li>
							<a href="/blog/diaries/diary-wildebyte-unfinished-game/" class="striped-link">
								<span>[Diary] Wildebyte (Book 1)</span>
							</a>
						</li>
					
						<li>
							<a href="/blog/2023/2023-08-07-serierecensie-shadow-bone-seizoen-2/" class="striped-link">
								<span>Serierecensie: Shadow &amp; Bone (seizoen 2)</span>
							</a>
						</li>
					
						<li>
							<a href="/blog/2023/2023-08-04-schrijftip-samenvatting-en-door/" class="striped-link">
								<span>Schrijftip: samenvatting en door</span>
							</a>
						</li>
					
						<li>
							<a href="/blog/2023/2023-08-02-filmrecensie-oppenheimer-2023/" class="striped-link">
								<span>Filmrecensie: Oppenheimer (2023)</span>
							</a>
						</li>
					
				</ul>
			</nav>
		</aside>
		<aside>
			
			<h3>Latest Books</h3>
			<nav>
				<ul class="no-bullets flex-list">
					
					
						<li>
							<a href="/books/wildebyte-ghost-code/" class="striped-link">
								<span>Ghost Code</span>
							</a>
						</li>
					
						<li>
							<a href="/books/onverslaanbaar/" class="striped-link">
								<span>Onverslaanbaar</span>
							</a>
						</li>
					
						<li>
							<a href="/books/wildebyte-rulebreaker-recipes/" class="striped-link">
								<span>Rulebreaker Recipes</span>
							</a>
						</li>
					
						<li>
							<a href="/books/wildebyte-secrets-of-sweettooth/" class="striped-link">
								<span>Secrets of Sweettooth</span>
							</a>
						</li>
					
						<li>
							<a href="/books/wildebyte-unfinished-game/" class="striped-link">
								<span>Unfinished Game</span>
							</a>
						</li>
					
				</ul>
			</nav>
		</aside>
		<aside>
			<h3>Updates & Support</h3>
			<p>Most of my work is completely free and accessible to anyone! As such, I ask you to support me if you can.</p>
			<p>You can do so via Patreon, where you can also subscribe to <strong>updates</strong> on all projects.</p>
			<p>
				<a href="https://patreon.com/tiamopastoor" class="striped-link">
					<img decoding="async" style="float:left; width: 2.25em;" src="/css/patreon logo.png" loading="lazy">
					<span>Support me on Patreon!</span>
				</a>
			</p>
			<p>Or support me on Ko-Fi:</p>
			<p>
				<a href="https://ko-fi.com/tiamopastoor" class="striped-link">
					<img decoding="async" style="float:left; width: 2.25em;" src="/css/kofi_logo.png" loading="lazy">
					<span>Support me on Ko-Fi!</span>
				</a>
			</p>
			<p>Or via Buy me a Coffee:</p>
			<p>
				<a href="https://www.buymeacoffee.com/tiamopastoor" class="striped-link">
					<img decoding="async" style="float:left; width: 1.25em; margin-top: 0.25em; margin-left: 0.25em;" src="/css/bmac_logo.png" loading="lazy">
					<span>Buy me a Coffee!</span>
				</a>
			</p>
		</aside>
		<aside>
			<h3>Miscellaneous</h3>
			<ul class="no-bullets flex-list">
				<li><a href="/info/about/" class="striped-link"><span>About Me</span></a></li>
				<li><button id="darkModeButton" class="striped-link"><span>Light / Dark Mode</span></button></li>
				<li><button id="randomProjectButton" class="striped-link"><span>Random Page</span></button></li>
				<li><button class="gotoTopButton striped-link"><span>Go to Top</span></button></li>
			</ul>
		</aside>
		<aside>
			<h3>Categories</h3>
			





 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    




<ul class="no-bullets flex-list">
     
        <li>
            <a href="/categories/miscellaneous/" class="striped-link" title="All pages with categories <em>miscellaneous</em>">
                <span>Miscellaneous <sup class="taxonomy-count">(464)</sup></span>
            </a>
        </li>
     
        <li>
            <a href="/categories/anecdotes/" class="striped-link" title="All pages with categories <em>anecdotes</em>">
                <span>Anecdotes <sup class="taxonomy-count">(107)</sup></span>
            </a>
        </li>
     
        <li>
            <a href="/categories/games/" class="striped-link" title="All pages with categories <em>games</em>">
                <span>Games <sup class="taxonomy-count">(102)</sup></span>
            </a>
        </li>
     
        <li>
            <a href="/categories/reviews/" class="striped-link" title="All pages with categories <em>reviews</em>">
                <span>Reviews <sup class="taxonomy-count">(87)</sup></span>
            </a>
        </li>
     
        <li>
            <a href="/categories/cartoons/" class="striped-link" title="All pages with categories <em>cartoons</em>">
                <span>Cartoons <sup class="taxonomy-count">(56)</sup></span>
            </a>
        </li>
     
        <li>
            <a href="/categories/film-reviews/" class="striped-link" title="All pages with categories <em>film-reviews</em>">
                <span>Film reviews <sup class="taxonomy-count">(47)</sup></span>
            </a>
        </li>
     
        <li>
            <a href="/categories/book-reviews/" class="striped-link" title="All pages with categories <em>book-reviews</em>">
                <span>Book reviews <sup class="taxonomy-count">(30)</sup></span>
            </a>
        </li>
     
        <li>
            <a href="/categories/poems/" class="striped-link" title="All pages with categories <em>poems</em>">
                <span>Poems <sup class="taxonomy-count">(28)</sup></span>
            </a>
        </li>
    
</ul>
		</aside>
		<aside>
			<h3>Tags</h3>
			





 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    




<ul class="no-bullets flex-list">
     
        <li>
            <a href="/tags/mystery/" class="striped-link" title="All pages with tags <em>mystery</em>">
                <span>Mystery <sup class="taxonomy-count">(10)</sup></span>
            </a>
        </li>
     
        <li>
            <a href="/tags/game/" class="striped-link" title="All pages with tags <em>game</em>">
                <span>Game <sup class="taxonomy-count">(8)</sup></span>
            </a>
        </li>
     
        <li>
            <a href="/tags/adventure/" class="striped-link" title="All pages with tags <em>adventure</em>">
                <span>Adventure <sup class="taxonomy-count">(6)</sup></span>
            </a>
        </li>
     
        <li>
            <a href="/tags/technology/" class="striped-link" title="All pages with tags <em>technology</em>">
                <span>Technology <sup class="taxonomy-count">(6)</sup></span>
            </a>
        </li>
     
        <li>
            <a href="/tags/coding/" class="striped-link" title="All pages with tags <em>coding</em>">
                <span>Coding <sup class="taxonomy-count">(5)</sup></span>
            </a>
        </li>
     
        <li>
            <a href="/tags/computer/" class="striped-link" title="All pages with tags <em>computer</em>">
                <span>Computer <sup class="taxonomy-count">(5)</sup></span>
            </a>
        </li>
     
        <li>
            <a href="/tags/fantastical/" class="striped-link" title="All pages with tags <em>fantastical</em>">
                <span>Fantastical <sup class="taxonomy-count">(5)</sup></span>
            </a>
        </li>
     
        <li>
            <a href="/tags/education/" class="striped-link" title="All pages with tags <em>education</em>">
                <span>Education <sup class="taxonomy-count">(4)</sup></span>
            </a>
        </li>
    
</ul>
		</aside>
		<aside>
			<h3>My Websites</h3>
			<p>This website is for all my books and writing work. I have separate websites for work in other areas (such as games).</p>
			<p>Check them out!</p>
			<ul class="no-bullets flex-list">
				<li><a href="https://pandaqi.com" class="striped-link"><span>Pandaqi (Games)</span></a></li>
				<li><a href="https://pandaqi.com/tutorials" class="striped-link"><span>Pandaqi (Tutorials)</span></a></li>
				<li><a href="https://eltroubadour.com" class="striped-link"><span>El Troubadour (Music)</span></a></li>
				<li><a href="https://rodepanda.com" class="striped-link"><span>Red Panda (Portfolio)</span></a></li>
			</ul>
		</aside>
	</div>

	<div class="credits">
		Tiamo Pastoor 2016&mdash;2023 · 
		All rights reserved&copy; · 
		Made with <a href="https://gohugo.io">Hugo</a> · 
		<a href="/info/about/">About Me</a> · 
		<a href="https://rodepanda.com">My Portfolio</a> · 
		<a href="https://pandaqi.com">My Game Studio</a> · 
		<button class="gotoTopButton">Go to Top</button>
	</div>
</footer>

	
    
    <script async defer>
		const head = document.getElementsByTagName("head")[0];
		let cssLink = document.createElement("link");
	
		cssLink.rel = "stylesheet";
		cssLink.href = "\/css\/style.css";
		cssLink.type = "text/css";
	
		head.appendChild(cssLink);
	</script>

<span style="display:none;" id="hidden-hugo-metadata" data-pages="/blog/2021/2021-12-12-de-universiteit-niet-te-ontsnappen/,/blog/2017/2017-08-18-hdt-6-bent-zelf-zwaluw/,/blog/2023/2023-01-20-filmrecensie-see-how-they-run-2022/,/blog/2017/2017-05-13-wat-nog-het-ergste-is/,/blog/2018/2018-11-19-datumprikkers-de-eeuwige-laatste/,/blog/2018/2018-04-15-over-humor-iv/,/blog/2018/2018-12-14-serierecensie-anne/,/blog/2018/2018-11-23-filmrecensie-captain-fantastic/,/blog/2018/2018-06-13-aan-alle-mensen-die-9/,/blog/2016/2016-11-12-hair/,/blog/2020/2020-08-10-de-hoogopgeleide-stoelendans/,/blog/2018/2018-02-27-klimaatverandering-deel-3/,/blog/2019/2019-02-14-de-blauwe-vinkjes/,/blog/2021/2021-03-26-omgaan-met-opstapelende-fouten/,/blog/2017/2017-11-18-december-kronieken-kerstman-staat-op-deel-3/,/blog/2016/2016-12-11-verdachte-verduisteringen/,/blog/2019/2019-02-12-filmrecensie-snowpiercer-2013/,/blog/2017/2017-03-21-risk-deel-2/,/blog/2022/2022-08-18-schrijftip-de-omgekeerde-metafoor/,/blog/2022/2022-10-16-illegaal-downloaden/,/blog/2017/2017-01-25-woordenwissel/,/blog/2023/2023-08-10-filmrecensie-nimona-2023/,/blog/2017/2017-12-17-aan-alle-mensen-die-7/,/blog/2021/2021-08-05-verschillende-leerstijlen/,/blog/2021/2021-01-23-rode-panda-update-2021/,/blog/2022/2022-12-08-de-slapende-assistente/,/blog/2016/2016-12-05-de-groeten/,/blog/2021/2021-02-09-boekrecensie-his-dark-materials-philip-pullman-1996-2002/,/blog/2017/2017-01-05-onderbuikgevoel/,/blog/diaries/dagboek-jij-moet-het-eerst-zeggen/,/blog/2021/2021-11-10-pen-lenen/,/blog/2017/2017-09-07-halli-galli/,/blog/2018/2018-01-19-beledigingsrecht/,/blog/2023/2023-04-10-wat-kahoot-ons-leert-over-spellen/,/blog/2022/2022-01-04-novembermaand-spellenmaand/,/blog/2017/2017-07-26-de-enige-waarheid/,/blog/2021/2021-09-07-praktijkles/,/blog/2020/2020-07-09-kunnen-we-de-wereld-niet-opnieuw-opstarten/,/blog/2018/2018-03-25-over-humor-i/,/blog/2020/2020-01-09-een-dagje-duo/,/blog/2021/2021-08-21-de-wisselfout-van-van-bommel/,/blog/2021/2021-05-10-cambridge-advanced-english/,/blog/2021/2021-05-03-de-vloek-van-de-programmeur-deel-6/,/blog/2018/2018-11-09-negatieve-stimulering-in-het-onderwijs/,/blog/2019/2019-05-13-over-lost-de-tv-serie/,/blog/2018/2018-11-12-osiris-2/,/blog/2022/2022-10-15-lets-game-it-out/,/blog/2020/2020-10-11-unstable-universe/,/blog/2020/2020-03-28-online-surveillantie/,/blog/2023/2023-06-09-draft2digital-een-recensie-en-uitleg/,/blog/2022/2022-12-09-de-fragiliteit-van-spellen-maken/,/blog/diaries/dagboek-levenssaga-cyclus-1/,/blog/2023/2023-01-10-het-genreprobleem-voor-de-jeugd/,/blog/2016/2016-11-07-openbaar-vervoer/,/blog/2020/2020-07-11-tablets-op-de-basisschool/,/blog/2022/2022-12-20-schrijftip-personages-met-diepgang/,/books/onverslaanbaar/,/blog/2020/2020-03-07-art-hockey/,/blog/2021/2021-12-13-windup-wizards/,/blog/2017/2017-03-31-post-handtekening/,/blog/2020/2020-02-06-een-mobiele-game-uitbrengen-deel-1/,/blog/2021/2021-07-29-wie-leest-nou-nog-boeken/,/blog/2021/2021-11-30-stiekem-onbereikbaar/,/blog/2021/2021-10-04-problemen-met-cloudflare/,/blog/2018/2018-05-20-boekrecensie-13-reasons-why/,/blog/2016/2016-11-17-tijdloze-toekomst/,/blog/2022/2022-09-26-boekrecensie-schuld-mel-wallis-de-vries/,/blog/2018/2018-11-02-de-dierenbandiet/,/books/wildebyte-secrets-of-sweettooth/,/blog/2021/2021-11-07-napoleon-hypothetisch/,/blog/2017/2017-04-09-vooroordelen/,/info/support/,/blog/2017/2017-10-10-zij-en-hun-hen/,/blog/2018/2018-09-04-le-conte-de-fees/,/blog/2019/2019-11-30-de-mobiele-markt-waar-gratis-te-duur-is/"></span>


<script async defer src="/js/lib-functionality.min.js"></script>

<div id="overlay-image" style="display: none;">
	<img id="overlay-image-src">
	<div class="overlay-image-instruction">(click anywhere to close)</div>
</div>
</body>
</html>
