<!DOCTYPE html>
<html lang="en-us">
<head>
	<meta charset="UTF-8">
<meta name="viewport" content="width=device-width, initial-scale=1">
<meta http-equiv="X-UA-Compatible" content="IE=edge">











<title>Verjaardagskaarten & Vragen | Blog | Tiamo Pastoor</title>




<link rel="canonical" href="https://tiamopastoor.com/blog/2019/2019-02-26-verjaardagskaarten-vragen/" />
<link rel="icon" type="image/png" href="https://tiamopastoor.com/favicon.png" />



<link rel="stylesheet" type="text/css" href="/css/critical.css">

<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>

<noscript>
    <link rel="stylesheet" href="https://fonts.googleapis.com/css2?family=Alegreya:ital,wght@0,400;0,700;0,900;1,400;1,700;1,900&family=Truculenta:wght@700&display=swap">
    
</noscript>
</head>
<body>
	 <header>
	<div class="menu-container">
		<nav class="menu">
			<ul class="no-bullets flex-list">
				<li class="priority-1"><a href="/books">Books</a></li>
				<li class="priority-2"><a href="/blog">Blog</a></li>
				<li class="priority-3"><a href="/info/about/">About</a></li>
				<li class="center-logo-faker"><a href="/" class="center-logo-fake"></a></li>
				<li class="priority-1"><button class="gotoBottomButton">Go to Menu</button></li>
				<li class="priority-2"><a href="/books/the-saga-of-life/">Saga of Life</a></li>
				<li class="priority-3"><a href="/series/wildebyte-arcades/">Wildebyte</a></li>
			</ul>
		</nav>
	</div>
	<div class="center-logo-container">
		<div class="center-logo"></div>
	</div>
</header>
 
	
	
	
	
	
	<main>
		<div class="center-container">
			<div class="double-view vertical layout-reversed single-post">
				
				







    
    
    



<div class="left-side hide-caption">
    <section class="sketchy-box">
    
    <figure>
	<figcaption class="side-note">
			<span>Header / Cover Image for 'Verjaardagskaarten & Vragen'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Verjaardagskaarten & Vragen&#39;"
				title="Header / Cover Image for &#39;Verjaardagskaarten & Vragen&#39;"
				width="2481"
				height="877"
				class=""
			/></picture>
</figure>
    </section>
</div>



				<div class="right-side">
					<article class="sketchy-box">
						<h1>Verjaardagskaarten &amp; Vragen</h1>
						<div>
							





<div class="entry-metadata">
    <span class="entry-icon entry-icon-date"></span>
    
    <span>February 26, 2019</span>

    <span class="entry-icon entry-icon-comments"></span>
    <span>
        






    
    
        
        <a href="/language/nl">Dutch</a>
    

    </span>

    
        <span class="entry-icon entry-icon-reading-time"></span>
        
        
        
        <span>5 minute(s)</span>
    

    
    

    
</div>
						</div>
						

    <aside class="toc" id="toc" data-status="hidden">
        <button class="toc-button striped-link" id="toc-button">
            <span>Toggle Table of Contents</span>
        </button>
        <div class="toc-content" id="toc-content" style="display: none;">
            <nav id="TableOfContents">
  <ul>
    <li><a href="#algemene-opmerkingen">Algemene opmerkingen</a></li>
    <li><a href="#bewijsstukken">Bewijsstukken</a></li>
    <li><a href="#conclusie">Conclusie</a></li>
  </ul>
</nav>
        </div>
    </aside>

						<div class="article-content">
							<p>Onlangs kreeg ik een verjaardagskaart in de post. (Dit was niet toevallig, aangezien ik onlangs jarig was. Dat gezegd hebbende: de kaart was bijna een week te laat, dus is het dan nog wel een verjaardagskaart?)</p>
<p>Ik vind het heel lief als mensen kaarten sturen, zeker in deze moderne tijd waarin alles digitaal gaat. Daar gaat dit artikel ook niet over. Nee, het gaat over het <em>ontwerp</em> van deze verjaardagskaart. Hij ligt nu al een paar dagen naast mijn laptop, en elke keer als ik opzij kijk stoor ik me meer en meer aan deze gruwelijke vertoning. (Dat heeft ook te maken met de glanzende sterretjes die op de kaart staan. Eén verkeerde lichtstraal en je ziet vijf minuten lang <em>alleen nog maar sterretjes</em>.)</p>
<p>Dit is het legendarische ontwerp wat blijkbaar door de audities is gekomen en door het hele land op verjaardagskaarten staat gedrukt:</p>
<p>

<figure>
	<figcaption class="side-note">
			<span>Uploads 2021 09 img 20190224 190329 scaled result</span>
		</figcaption><picture><img 
				src="/uploads/2021/09/IMG_20190224_190329-scaled_result.webp" 
				loading="lazy" 
				decoding="async" 
				alt="Uploads 2021 09 img 20190224 190329 scaled result"
				title="Uploads 2021 09 img 20190224 190329 scaled result"
				width="2560"
				height="1436"
				class=""
			/></picture>
</figure></p>
<p>Op dit moment heb je waarschijnlijk één van onderstaande reacties:</p>
<ul>
<li><em>Oh! Mijn ogen doen pijn! Hoe heeft dit kunnen gebeuren!?</em></li>
<li><em>Had je geen betere foto kunnen nemen?</em> (Nee. Mijn mobiel was de goedkoopste uit de winkel en is inmiddels al vijf jaar oud. Ik ben alle goden dankbaar dat hij het überhaupt nog doet.)</li>
<li><em>Maar Tiamo, zo erg is het toch niet?</em> <em>Ziet er gewoon uit als een vrolijke verjaardagskaart. Lekker kleurrijk! Lekker hip!</em></li>
</ul>
<p>Zie je, dat is dus het probleem. Bijna alle verjaardagskaarten zien er ongeveer zo uit. We zijn eraan gewend geraakt dat er complete onzin op staat. Ik zeg nu voor eens en voor altijd: dit gaat te ver!</p>
<h2 id="algemene-opmerkingen">Algemene opmerkingen</h2>
<p>Laten we beginnen bij het begin: wat moet deze kaart overbrengen? Nou, het is een verjaardagskaart, dus &ldquo;gefeliciteerd&rdquo;, &ldquo;hoera&rdquo; en &ldquo;feestje&rdquo; lijken me gepaste uitspraken. Ook de sterretjes en stipjes in verschillende kleuren op de achtergrond passen goed. So far, so good.</p>
<p>Het enige probleem is de hiërarchie tussen deze elementen. Het woord &ldquo;gefeliciteerd&rdquo; is niet heel goed leesbaar en lijkt minder belangrijk dan &ldquo;hoera&rdquo;. Je zou het zo missen. In plaats daarvan wordt je oog getrokken naar de woorden &ldquo;proost!&rdquo; en &ldquo;waar is dat feestje!&rdquo;, mede omdat ze glanzend zijn. Je weet gewoon niet waar je moet kijken en wordt &ldquo;overdonderd&rdquo; met informatie. (Je zou bijna denken dat deze kaart een <em>uitnodiging</em> is voor een feest of de aankondiging dat de verstuurder iets te vieren heeft. Proost, onze zoon is geboren!)</p>
<p>Daarnaast ben ik geen fan van vijf verschillende lettertypes door elkaar heen gooien. En ik ben zeker geen fan van bijna alles met HOOFDLETTERS schrijven. Hoofdletters zijn voor het begin van een zin; als je ze gebruikt voor hele woorden of zinnen vermindert de leesbaarheid aanzienlijk. (Daarnaast is het letterlijk schreeuwen om aandacht :p)</p>
<h2 id="bewijsstukken">Bewijsstukken</h2>
<p>Met deze algemene opmerkingen uit de weg, gaan we door naar bewijsstuk A t/m F.</p>
<p>

<figure>
	<figcaption class="side-note">
			<span>Uploads 2021 09 verjaardagskaart vragen 01 result</span>
		</figcaption><picture><img 
				src="/uploads/2021/09/VerjaardagskaartVragen-01_result.webp" 
				loading="lazy" 
				decoding="async" 
				alt="Uploads 2021 09 verjaardagskaart vragen 01 result"
				title="Uploads 2021 09 verjaardagskaart vragen 01 result"
				width="596"
				height="342"
				class=""
			/></picture>
</figure></p>
<p><strong>Bewijsstuk</strong> <strong>A:</strong> Deze pijl is één van de meest prominente elementen. De schaduwen (en het 3D effect) zijn verrassend goed uitgewerkt &hellip; het is alleen jammer dat de witte stippen de vorm niet bepaald volgen. Ze beginnen niet in het midden, vliegen daarna helemaal uit de bocht, maar eindigen dan wel weer in het midden. (Daarnaast zie ik nog een detail, maar dat is een beetje nitpicky. Als je goed kijkt bij de linkerrand van de bocht, zie je een knik. De bocht is niet helemaal netjes rond gemaakt.)</p>
<p>Die ene vraagteken van mij (bij het woord &ldquo;hoera!&rdquo;) geeft aan dat de ruimtes tussen de letters niet kloppen. Nu lijkt het alsof er staat: &ldquo;HOER A&rdquo;. Wat natuurlijk geen hele gepaste boodschap is voor een verjaardagskaart. (In de foto valt de ruimte mee, maar geloof me, in het echt kun je er niet omheen.)</p>
<p><strong>Bewijsstuk B:</strong> Het vlak rondom het woord &ldquo;hoera!&rdquo; heeft ook een 3D effect gekregen. Hartstikke leuk, alleen klopt het perspectief niet. De rode rand hoort hier een beetje dunner te worden, omdat je zogenaamd steeds verder weg beweegt. Dingen die verder weg zijn, worden kleiner. (Iedereen kent wel die &ldquo;perspectieflijnen&rdquo; die je vroeger leerde bij tekenen of beeldende vorming. Iedereen weet ook dat deze lijnen verdwijnen naar een &ldquo;horizon&rdquo; in de verte, en niet horizontaal lopen.)</p>
<p>Kijk maar eens goed naar die rand. Omdat het perspectief niet klopt, voelt het alsof de rand zelfs <em>dikker</em> wordt (richting de plek waar mijn &ldquo;B&rdquo; staat). Maar ik heb het gementen en de rand blijft overal even dik. Ik ben er vrij zeker van dat ze gewoon de blauwe rechthoek hebben gekopieerd, rood hebben gemaakt, en een stukje naar rechts/onder hebben geschoven. (Dit wordt een terugkerend thema.)</p>
<p><strong>Bewijsstuk C:</strong> &ldquo;Waar is dat feestje&rdquo; is een vraag en hoort te eindigen met een vraagteken. (&ldquo;Hier is dat feestje!&rdquo; mag wel weer met een uitroepteken natuurlijk.)</p>
<p>Nog belangrijker vind ik de letter &ldquo;j&rdquo;. Deze steekt uit en raakt bijna de rand van het oranje vlak om de letters heen. Dit is vervelend: het creëert een visuele spanning, omdat de &ldquo;j&rdquo; niet genoeg ruimte heeft. Wat nóg vervelender is, is dat ze het hele woord &ldquo;feestje!&rdquo; een stukje omhoog hebben geschoven om te zorgen dat de &ldquo;j&rdquo; binnen het vlak bleef. Daardoor staat dit woord niet meer in het midden, wat al helemaal verwarrend is.</p>
<p>(We kunnen nog wel even doorgaan. De woorden &ldquo;waar is dat&rdquo; staan wél in het midden van hun vlak, dus het is ook niet alsof ze consistent waren in hun asymmetrische plaatsing. De hele tekst &ldquo;waar is dat feestje!&rdquo; is in hoofdletters, maar zoals iedereen weet, steken hoofdletters niet of nauwelijks uit. Kijk maar: &ldquo;WAAR IS DAT FEESTJE!&rdquo; De &ldquo;J&rdquo; staat gewoon op dezelfde hoogte in bijna alle lettertypes. Dus het lijkt alsof ze alleen maar meer problemen voor zichzelf hebben gecreëerd :p)</p>
<p><strong>Bewijsstuk D:</strong> De vormen en kleuren hier zijn best leuk. Het ging, wederom, fout bij de schaduwen. De grijze schaduw is inconsistent en onnatuurlijk. De schaduw is bijvoorbeeld te dun aan de ene kant van de cirkel en weer te dik aan de andere kant. (Daarnaast staat de schaduw aan beide kanten van het voorwerp, wat alleen kan met een lichtbron die precies in het midden van het voorwerp schijnt. Maar &hellip; alle andere elementen hebben een lichtbron van linksboven?)</p>
<p>Ik ben er weer vrij zeker van dat ze gewoon de vorm twee keer hebben gekopieerd, grijs hebben gemaakt, en een beetje opzij hebben geschoven. (Een beginnersfout die ik vroeger ook héél vaak maakte, dus ik begrijp het op zich wel.)</p>
<p>De twee vraagtekens van mij betekenen: <em>waarom is dit glanzend?</em> Het trekt daardoor te veel aandacht, terwijl het die helemaal niet nodig heeft. (Het is een beetje alsof je een rouwkaart maakt, waarbij &ldquo;gecondoleerd&rdquo; in kleine zwarte letters in de hoek staat, maar &ldquo;GEMAAKT DOOR HALLMARK CARDS&rdquo; met glanzende grote letters in het midden staat.)</p>
<p><strong>Bewijsstuk E:</strong> De wimpel met &ldquo;GEFELICITEERD!&rdquo; staat een beetje schuin. Dat is prima. Het is speels, vrolijk, dynamisch. De stippellijn daaronder, echter, staat ook schuin &hellip; maar niet onder dezelfde hoek. Het lijkt alsof iemand geen zin had om moeite te doen de lijnen parallel te laten lopen. Kan het nog erger? Ja. Die stippellijn is óók niet parallel met de randen van de kaart. Ze hadden een van de twee opties moeten kiezen, niet iets ertussenin :p</p>
<p><strong>Bewijsstuk F:</strong> Het gebruikte symbool hier wordt in Amerika gebruikt als badge voor de politie of om routes aan te duiden. Ik zie niet wat dat te maken heeft met verjaardag. (&ldquo;Gefeliciteerd! Nu ben je 18 en is de kans groter dat je in aanraking komt met de politie. Proost!&rdquo;)</p>
<p>Ik zie al helemaal niet wat het te maken heeft met het woord &ldquo;kus&rdquo; :p Waarom hebben ze dat woord ook in hoofdletters gedaan!? Waarom hebben ze het in zo&rsquo;n saai lettertype gedaan? Het woord &ldquo;kus&rdquo; moet liefde, warmte, zachtheid uitstralen. Daarvoor heb je een heel ander lettertype nodig.</p>
<p>Mijn pijl eronder geeft aan dat de &ldquo;U&rdquo; niet mooi uitgelijnd is met de kleurverandering van de badge. (Halverwege de badge verandert hij van donkerrood naar lichtrood; een veelgebruikt schaduweffect in moderne logo&rsquo;s.) Het was echt niet zo moeilijk geweest om die lijn precies door het midden van de U te laten gaan.</p>
<h2 id="conclusie">Conclusie</h2>
<p>Conclusie 1: dit geeft mij hoop. Er zijn gewoon mensen die <em>geld hebben verdiend</em> met het ontwerpen van deze kaart. Dan moet ik zeker ook een toekomst hebben. Aan de andere kant maakt het mij verdrietig. Zoals ik al eerder opmerkte: bijna elke verjaardagskaart is deze explosie van incoherente symbolen, kleuren en lettertypes. &ldquo;Je bent nu 34! Doe eens <em>lekker</em> <em>gek</em>!&rdquo;</p>
<p>(Ik beeld me nu een oud echtpaar in dat naar de Bruna gaat om een kaart te halen. Ze staan voor dat rek, bekijken alle kaarten, maar elke kaart die ze kiezen lijkt te &ldquo;saai&rdquo; of &ldquo;oubollig&rdquo;. Dan zien ze deze kaart en zegt de een tegen de ander: &ldquo;hm, ziet er hip uit, deze nemen we!&rdquo;)</p>
<p>Conclusie 2: Ik moet stoppen met verjaardagskaarten analyseren. Ik ben blij dat mensen iets sturen 🙂</p>

						</div>
					</article>
					

<div class="related-posts">
    <h3>Related Posts</h3>
    <ul class="no-bullets related-posts-list">
        
            



<section class="minimal-grid-item sketchy-box vertical">
	<a href="/blog/2023/2023-08-04-schrijftip-samenvatting-en-door/">
		<div class="double-view vertical">
			







    
    
    



<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'Schrijftip: samenvatting en door'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: samenvatting en door&#39;"
				title="Header / Cover Image for &#39;Schrijftip: samenvatting en door&#39;"
				width="2481"
				height="877"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">Schrijftip: samenvatting en door</div>
			</div>
		</div>
	</a>
</section>
        
            



<section class="minimal-grid-item sketchy-box vertical">
	<a href="/blog/2023/2023-07-24-schrijftip-hopen-dat-het-deze-keer-goed-gaat/">
		<div class="double-view vertical">
			







    
    
    



<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'Schrijftip: hopen dat het deze keer goed gaat'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: hopen dat het deze keer goed gaat&#39;"
				title="Header / Cover Image for &#39;Schrijftip: hopen dat het deze keer goed gaat&#39;"
				width="2481"
				height="877"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">Schrijftip: hopen dat het deze keer goed gaat</div>
			</div>
		</div>
	</a>
</section>
        
            



<section class="minimal-grid-item sketchy-box vertical">
	<a href="/blog/2023/2023-07-11-de-levenssaga-cyclus-2-deel-1/">
		<div class="double-view vertical">
			









<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'De Levenssaga: cyclus 2 (deel 1)'</span>
		</figcaption><picture><img 
				src="/uploads/2022/10/levenssaga_website_header-1.webp" 
				loading="lazy" 
				decoding="async" 
				alt="Header / Cover Image for &#39;De Levenssaga: cyclus 2 (deel 1)&#39;"
				title="Header / Cover Image for &#39;De Levenssaga: cyclus 2 (deel 1)&#39;"
				width="1532"
				height="470"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">De Levenssaga: cyclus 2 (deel 1)</div>
			</div>
		</div>
	</a>
</section>
        
    </ul>
</div>

				</div>
			</div>
		</div>
	</main>

	<div class="footer-transition"></div>

<footer>
	<div class="footer-content">
		<aside>
			<h3>Latest / Upcoming Project</h3>
			
			
			
			
			
				
				
				
				
			
			









<div class="hide-caption image-top-margin">
    
    
    <figure>
		
	
	<figcaption class="side-note">
			<span>Header / Cover Image for 'Onverslaanbaar'</span>
		</figcaption><picture>Cannot find image:staticonverslaanbaar_cover.webp</picture>
</figure>
    
</div>


			

			<div><p>Jinny ontmoet de man van haar dromen en zijn vrienden op een feest. Ze vieren dat Quinten zojuist miljonair is geworden dankzij een wereldberoemde bestseller genaamd &ldquo;Onverslaanbaar&rdquo;: een episch boek dat alles goed doet en jong en oud gek maakt.</p>
<p>Ze verheugt zich op een spannende avond, …</p></div>
			<a class="striped-link" href="/books/onverslaanbaar/"><span>Read More!</span></a>
		</aside>
		<aside>
			<h3>Latest Posts</h3>
			<nav>
				<ul class="no-bullets flex-list">
					
					
						<li>
							<a href="/blog/2023/2023-08-10-filmrecensie-nimona-2023/" class="striped-link">
								<span>Filmrecensie: Nimona (2023)</span>
							</a>
						</li>
					
						<li>
							<a href="/blog/diaries/diary-wildebyte-unfinished-game/" class="striped-link">
								<span>[Diary] Wildebyte (Book 1)</span>
							</a>
						</li>
					
						<li>
							<a href="/blog/2023/2023-08-07-serierecensie-shadow-bone-seizoen-2/" class="striped-link">
								<span>Serierecensie: Shadow &amp; Bone (seizoen 2)</span>
							</a>
						</li>
					
						<li>
							<a href="/blog/2023/2023-08-04-schrijftip-samenvatting-en-door/" class="striped-link">
								<span>Schrijftip: samenvatting en door</span>
							</a>
						</li>
					
						<li>
							<a href="/blog/2023/2023-08-02-filmrecensie-oppenheimer-2023/" class="striped-link">
								<span>Filmrecensie: Oppenheimer (2023)</span>
							</a>
						</li>
					
				</ul>
			</nav>
		</aside>
		<aside>
			
			<h3>Latest Books</h3>
			<nav>
				<ul class="no-bullets flex-list">
					
					
						<li>
							<a href="/books/wildebyte-ghost-code/" class="striped-link">
								<span>Ghost Code</span>
							</a>
						</li>
					
						<li>
							<a href="/books/onverslaanbaar/" class="striped-link">
								<span>Onverslaanbaar</span>
							</a>
						</li>
					
						<li>
							<a href="/books/wildebyte-rulebreaker-recipes/" class="striped-link">
								<span>Rulebreaker Recipes</span>
							</a>
						</li>
					
						<li>
							<a href="/books/wildebyte-secrets-of-sweettooth/" class="striped-link">
								<span>Secrets of Sweettooth</span>
							</a>
						</li>
					
						<li>
							<a href="/books/wildebyte-unfinished-game/" class="striped-link">
								<span>Unfinished Game</span>
							</a>
						</li>
					
				</ul>
			</nav>
		</aside>
		<aside>
			<h3>Updates & Support</h3>
			<p>Most of my work is completely free and accessible to anyone! As such, I ask you to support me if you can.</p>
			<p>You can do so via Patreon, where you can also subscribe to <strong>updates</strong> on all projects.</p>
			<p>
				<a href="https://patreon.com/tiamopastoor" class="striped-link">
					<img decoding="async" style="float:left; width: 2.25em;" src="/css/patreon logo.png" loading="lazy">
					<span>Support me on Patreon!</span>
				</a>
			</p>
			<p>Or support me on Ko-Fi:</p>
			<p>
				<a href="https://ko-fi.com/tiamopastoor" class="striped-link">
					<img decoding="async" style="float:left; width: 2.25em;" src="/css/kofi_logo.png" loading="lazy">
					<span>Support me on Ko-Fi!</span>
				</a>
			</p>
			<p>Or via Buy me a Coffee:</p>
			<p>
				<a href="https://www.buymeacoffee.com/tiamopastoor" class="striped-link">
					<img decoding="async" style="float:left; width: 1.25em; margin-top: 0.25em; margin-left: 0.25em;" src="/css/bmac_logo.png" loading="lazy">
					<span>Buy me a Coffee!</span>
				</a>
			</p>
		</aside>
		<aside>
			<h3>Miscellaneous</h3>
			<ul class="no-bullets flex-list">
				<li><a href="/info/about/" class="striped-link"><span>About Me</span></a></li>
				<li><button id="darkModeButton" class="striped-link"><span>Light / Dark Mode</span></button></li>
				<li><button id="randomProjectButton" class="striped-link"><span>Random Page</span></button></li>
				<li><button class="gotoTopButton striped-link"><span>Go to Top</span></button></li>
			</ul>
		</aside>
		<aside>
			<h3>Categories</h3>
			





 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    




<ul class="no-bullets flex-list">
     
        <li>
            <a href="/categories/miscellaneous/" class="striped-link" title="All pages with categories <em>miscellaneous</em>">
                <span>Miscellaneous <sup class="taxonomy-count">(464)</sup></span>
            </a>
        </li>
     
        <li>
            <a href="/categories/anecdotes/" class="striped-link" title="All pages with categories <em>anecdotes</em>">
                <span>Anecdotes <sup class="taxonomy-count">(107)</sup></span>
            </a>
        </li>
     
        <li>
            <a href="/categories/games/" class="striped-link" title="All pages with categories <em>games</em>">
                <span>Games <sup class="taxonomy-count">(102)</sup></span>
            </a>
        </li>
     
        <li>
            <a href="/categories/reviews/" class="striped-link" title="All pages with categories <em>reviews</em>">
                <span>Reviews <sup class="taxonomy-count">(87)</sup></span>
            </a>
        </li>
     
        <li>
            <a href="/categories/cartoons/" class="striped-link" title="All pages with categories <em>cartoons</em>">
                <span>Cartoons <sup class="taxonomy-count">(56)</sup></span>
            </a>
        </li>
     
        <li>
            <a href="/categories/film-reviews/" class="striped-link" title="All pages with categories <em>film-reviews</em>">
                <span>Film reviews <sup class="taxonomy-count">(47)</sup></span>
            </a>
        </li>
     
        <li>
            <a href="/categories/book-reviews/" class="striped-link" title="All pages with categories <em>book-reviews</em>">
                <span>Book reviews <sup class="taxonomy-count">(30)</sup></span>
            </a>
        </li>
     
        <li>
            <a href="/categories/poems/" class="striped-link" title="All pages with categories <em>poems</em>">
                <span>Poems <sup class="taxonomy-count">(28)</sup></span>
            </a>
        </li>
    
</ul>
		</aside>
		<aside>
			<h3>Tags</h3>
			





 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    




<ul class="no-bullets flex-list">
     
        <li>
            <a href="/tags/mystery/" class="striped-link" title="All pages with tags <em>mystery</em>">
                <span>Mystery <sup class="taxonomy-count">(10)</sup></span>
            </a>
        </li>
     
        <li>
            <a href="/tags/game/" class="striped-link" title="All pages with tags <em>game</em>">
                <span>Game <sup class="taxonomy-count">(8)</sup></span>
            </a>
        </li>
     
        <li>
            <a href="/tags/adventure/" class="striped-link" title="All pages with tags <em>adventure</em>">
                <span>Adventure <sup class="taxonomy-count">(6)</sup></span>
            </a>
        </li>
     
        <li>
            <a href="/tags/technology/" class="striped-link" title="All pages with tags <em>technology</em>">
                <span>Technology <sup class="taxonomy-count">(6)</sup></span>
            </a>
        </li>
     
        <li>
            <a href="/tags/coding/" class="striped-link" title="All pages with tags <em>coding</em>">
                <span>Coding <sup class="taxonomy-count">(5)</sup></span>
            </a>
        </li>
     
        <li>
            <a href="/tags/computer/" class="striped-link" title="All pages with tags <em>computer</em>">
                <span>Computer <sup class="taxonomy-count">(5)</sup></span>
            </a>
        </li>
     
        <li>
            <a href="/tags/fantastical/" class="striped-link" title="All pages with tags <em>fantastical</em>">
                <span>Fantastical <sup class="taxonomy-count">(5)</sup></span>
            </a>
        </li>
     
        <li>
            <a href="/tags/education/" class="striped-link" title="All pages with tags <em>education</em>">
                <span>Education <sup class="taxonomy-count">(4)</sup></span>
            </a>
        </li>
    
</ul>
		</aside>
		<aside>
			<h3>My Websites</h3>
			<p>This website is for all my books and writing work. I have separate websites for work in other areas (such as games).</p>
			<p>Check them out!</p>
			<ul class="no-bullets flex-list">
				<li><a href="https://pandaqi.com" class="striped-link"><span>Pandaqi (Games)</span></a></li>
				<li><a href="https://pandaqi.com/tutorials" class="striped-link"><span>Pandaqi (Tutorials)</span></a></li>
				<li><a href="https://eltroubadour.com" class="striped-link"><span>El Troubadour (Music)</span></a></li>
				<li><a href="https://rodepanda.com" class="striped-link"><span>Red Panda (Portfolio)</span></a></li>
			</ul>
		</aside>
	</div>

	<div class="credits">
		Tiamo Pastoor 2016&mdash;2023 · 
		All rights reserved&copy; · 
		Made with <a href="https://gohugo.io">Hugo</a> · 
		<a href="/info/about/">About Me</a> · 
		<a href="https://rodepanda.com">My Portfolio</a> · 
		<a href="https://pandaqi.com">My Game Studio</a> · 
		<button class="gotoTopButton">Go to Top</button>
	</div>
</footer>

	
    
    <script async defer>
		const head = document.getElementsByTagName("head")[0];
		let cssLink = document.createElement("link");
	
		cssLink.rel = "stylesheet";
		cssLink.href = "\/css\/style.css";
		cssLink.type = "text/css";
	
		head.appendChild(cssLink);
	</script>

<span style="display:none;" id="hidden-hugo-metadata" data-pages="/blog/2021/2021-12-12-de-universiteit-niet-te-ontsnappen/,/blog/2017/2017-08-18-hdt-6-bent-zelf-zwaluw/,/blog/2023/2023-01-20-filmrecensie-see-how-they-run-2022/,/blog/2017/2017-05-13-wat-nog-het-ergste-is/,/blog/2018/2018-11-19-datumprikkers-de-eeuwige-laatste/,/blog/2018/2018-04-15-over-humor-iv/,/blog/2018/2018-12-14-serierecensie-anne/,/blog/2018/2018-11-23-filmrecensie-captain-fantastic/,/blog/2018/2018-06-13-aan-alle-mensen-die-9/,/blog/2016/2016-11-12-hair/,/blog/2020/2020-08-10-de-hoogopgeleide-stoelendans/,/blog/2018/2018-02-27-klimaatverandering-deel-3/,/blog/2019/2019-02-14-de-blauwe-vinkjes/,/blog/2021/2021-03-26-omgaan-met-opstapelende-fouten/,/blog/2017/2017-11-18-december-kronieken-kerstman-staat-op-deel-3/,/blog/2016/2016-12-11-verdachte-verduisteringen/,/blog/2019/2019-02-12-filmrecensie-snowpiercer-2013/,/blog/2017/2017-03-21-risk-deel-2/,/blog/2022/2022-08-18-schrijftip-de-omgekeerde-metafoor/,/blog/2022/2022-10-16-illegaal-downloaden/,/blog/2017/2017-01-25-woordenwissel/,/blog/2023/2023-08-10-filmrecensie-nimona-2023/,/blog/2017/2017-12-17-aan-alle-mensen-die-7/,/blog/2021/2021-08-05-verschillende-leerstijlen/,/blog/2021/2021-01-23-rode-panda-update-2021/,/blog/2022/2022-12-08-de-slapende-assistente/,/blog/2016/2016-12-05-de-groeten/,/blog/2021/2021-02-09-boekrecensie-his-dark-materials-philip-pullman-1996-2002/,/blog/2017/2017-01-05-onderbuikgevoel/,/blog/diaries/dagboek-jij-moet-het-eerst-zeggen/,/blog/2021/2021-11-10-pen-lenen/,/blog/2017/2017-09-07-halli-galli/,/blog/2018/2018-01-19-beledigingsrecht/,/blog/2023/2023-04-10-wat-kahoot-ons-leert-over-spellen/,/blog/2022/2022-01-04-novembermaand-spellenmaand/,/blog/2017/2017-07-26-de-enige-waarheid/,/blog/2021/2021-09-07-praktijkles/,/blog/2020/2020-07-09-kunnen-we-de-wereld-niet-opnieuw-opstarten/,/blog/2018/2018-03-25-over-humor-i/,/blog/2020/2020-01-09-een-dagje-duo/,/blog/2021/2021-08-21-de-wisselfout-van-van-bommel/,/blog/2021/2021-05-10-cambridge-advanced-english/,/blog/2021/2021-05-03-de-vloek-van-de-programmeur-deel-6/,/blog/2018/2018-11-09-negatieve-stimulering-in-het-onderwijs/,/blog/2019/2019-05-13-over-lost-de-tv-serie/,/blog/2018/2018-11-12-osiris-2/,/blog/2022/2022-10-15-lets-game-it-out/,/blog/2020/2020-10-11-unstable-universe/,/blog/2020/2020-03-28-online-surveillantie/,/blog/2023/2023-06-09-draft2digital-een-recensie-en-uitleg/,/blog/2022/2022-12-09-de-fragiliteit-van-spellen-maken/,/blog/diaries/dagboek-levenssaga-cyclus-1/,/blog/2023/2023-01-10-het-genreprobleem-voor-de-jeugd/,/blog/2016/2016-11-07-openbaar-vervoer/,/blog/2020/2020-07-11-tablets-op-de-basisschool/,/blog/2022/2022-12-20-schrijftip-personages-met-diepgang/,/books/onverslaanbaar/,/blog/2020/2020-03-07-art-hockey/,/blog/2021/2021-12-13-windup-wizards/,/blog/2017/2017-03-31-post-handtekening/,/blog/2020/2020-02-06-een-mobiele-game-uitbrengen-deel-1/,/blog/2021/2021-07-29-wie-leest-nou-nog-boeken/,/blog/2021/2021-11-30-stiekem-onbereikbaar/,/blog/2021/2021-10-04-problemen-met-cloudflare/,/blog/2018/2018-05-20-boekrecensie-13-reasons-why/,/blog/2016/2016-11-17-tijdloze-toekomst/,/blog/2022/2022-09-26-boekrecensie-schuld-mel-wallis-de-vries/,/blog/2018/2018-11-02-de-dierenbandiet/,/books/wildebyte-secrets-of-sweettooth/,/blog/2021/2021-11-07-napoleon-hypothetisch/,/blog/2017/2017-04-09-vooroordelen/,/info/support/,/blog/2017/2017-10-10-zij-en-hun-hen/,/blog/2018/2018-09-04-le-conte-de-fees/,/blog/2019/2019-11-30-de-mobiele-markt-waar-gratis-te-duur-is/"></span>


<script async defer src="/js/lib-functionality.min.js"></script>

<div id="overlay-image" style="display: none;">
	<img id="overlay-image-src">
	<div class="overlay-image-instruction">(click anywhere to close)</div>
</div>
</body>
</html>
