<!DOCTYPE html>
<html lang="en-us">
<head>
	<meta charset="UTF-8">
<meta name="viewport" content="width=device-width, initial-scale=1">
<meta http-equiv="X-UA-Compatible" content="IE=edge">











<title>Schrijftip: leer van folklore | Blog | Tiamo Pastoor</title>




<link rel="canonical" href="https://tiamopastoor.com/blog/2023/2023-01-06-schrijftip-leer-van-folklore/" />
<link rel="icon" type="image/png" href="https://tiamopastoor.com/favicon.png" />



<link rel="stylesheet" type="text/css" href="/css/critical.css">

<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>

<noscript>
    <link rel="stylesheet" href="https://fonts.googleapis.com/css2?family=Alegreya:ital,wght@0,400;0,700;0,900;1,400;1,700;1,900&family=Truculenta:wght@700&display=swap">
    
</noscript>
</head>
<body>
	 <header>
	<div class="menu-container">
		<nav class="menu">
			<ul class="no-bullets flex-list">
				<li class="priority-1"><a href="/books">Books</a></li>
				<li class="priority-2"><a href="/blog">Blog</a></li>
				<li class="priority-3"><a href="/info/about/">About</a></li>
				<li class="center-logo-faker"><a href="/" class="center-logo-fake"></a></li>
				<li class="priority-1"><button class="gotoBottomButton">Go to Menu</button></li>
				<li class="priority-2"><a href="/books/the-saga-of-life/">Saga of Life</a></li>
				<li class="priority-3"><a href="/series/wildebyte-arcades/">Wildebyte</a></li>
			</ul>
		</nav>
	</div>
	<div class="center-logo-container">
		<div class="center-logo"></div>
	</div>
</header>
 
	
	
	
	
	
	<main>
		<div class="center-container">
			<div class="double-view vertical layout-reversed single-post">
				
				







    
    
    



<div class="left-side hide-caption">
    <section class="sketchy-box">
    
    <figure>
	<figcaption class="side-note">
			<span>Header / Cover Image for 'Schrijftip: leer van folklore'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: leer van folklore&#39;"
				title="Header / Cover Image for &#39;Schrijftip: leer van folklore&#39;"
				width="2481"
				height="877"
				class=""
			/></picture>
</figure>
    </section>
</div>



				<div class="right-side">
					<article class="sketchy-box">
						<h1>Schrijftip: leer van folklore</h1>
						<div>
							





<div class="entry-metadata">
    <span class="entry-icon entry-icon-date"></span>
    
    <span>January 6, 2023</span>

    <span class="entry-icon entry-icon-comments"></span>
    <span>
        






    
    
        
        <a href="/language/nl">Dutch</a>
    

    </span>

    
        <span class="entry-icon entry-icon-reading-time"></span>
        
        
        
        <span>6 minute(s)</span>
    

    
    

    
</div>
						</div>
						

    <aside class="toc" id="toc" data-status="hidden">
        <button class="toc-button striped-link" id="toc-button">
            <span>Toggle Table of Contents</span>
        </button>
        <div class="toc-content" id="toc-content" style="display: none;">
            <nav id="TableOfContents">
  <ul>
    <li><a href="#de-droge-definitie">De droge definitie</a></li>
    <li><a href="#de-stromingen">De stromingen</a></li>
    <li><a href="#een-concrete-definitie">Een concrete definitie</a></li>
    <li><a href="#waarom-werkt-dit-zo">Waarom werkt dit zo?</a></li>
    <li><a href="#en-hoe-kan-ik-hiervan-leren">En hoe kan ik hiervan leren?</a></li>
    <li><a href="#conclusie">Conclusie</a></li>
  </ul>
</nav>
        </div>
    </aside>

						<div class="article-content">
							<p>Ik ben een beetje een ouderwets persoon. Zelfs als kind had ik een voorkeur voor die oude zeevaardersliederen, voor oudere boeken die echt nog niet voor mijn leeftijd waren, voor mythologie.</p>
<p>En zo heb ik dus ook altijd een plekje in mijn hart gehad voor <em>folklore</em>. Van die simpele verhalen uit allerlei culturen, die misschien wel duizenden jaren onderling zijn verteld, maar zo sterk zijn dat men ze nog steeds wil horen en vertellen.</p>
<p>Toen ik onlangs mijn project <a href="/books/the-saga-of-life//">De Levenssaga</a> wilde verbeteren en uitgeven, merkte ik steeds meer dat de verhalen onbewust neigden naar <em>folklore</em>. Ik schreef best modern, maar de verhaallijnen hadden veel weg van mythes, legendes en sprookjes.</p>
<p>Dus toen besloot ik om definitief de stijl om te gooien en de levenssaga te schrijven <em>alsof</em> het mythes zijn die jarenlang gesproken zijn overgeleverd binnen culturen.</p>
<p>De enige vraag is: <em>hoe definieer je folklore?</em> (En ja, folklore is blijkbaar ook de Nederlandse term hiervoor.)</p>
<div class="remark"><p>Dit artikel is grotendeels een samenvatting van deze video: <a href="https://www.youtube.com/watch?v=idNUTRHvkgY">https://www.youtube.com/watch?v=idNUTRHvkgY</a></p>
<p>Ik vind het handiger om het in geschreven vorm te hebben én ik had een hoop eerder onderzoek dat ik wilde toevoegen. Maar als je liever een filmpje kijkt, dan is die aan te raden.</p>
</div>
<h2 id="de-droge-definitie">De droge definitie</h2>
<p>Folklore is de <em>groep van volksverhalen (&ldquo;folktales&rdquo;)</em> die in een cultuur leven.</p>
<p>Volksverhalen zijn verhalen die over lange tijd oraal zijn overgedragen binnen een cultuur, en niet meer kunnen teruggeleid naar één auteur of werk.</p>
<p>Oké, prima definitie. Maar het legt ons niks uit over <em>hoe</em> je zoiets schrijft of welke <em>eigenschappen</em> zo&rsquo;n verhaal heeft.</p>
<h2 id="de-stromingen">De stromingen</h2>
<p>Het concept volksverhaal heeft vier stromingen, als het ware. Deze zijn wat beter bekend bij het algemene publiek:</p>
<ul>
<li><strong>Sprookjes:</strong> verhalen met magie, fantastische wezens en koninkrijken, vaak een strijd tussen goedheid en slechtheid.</li>
<li><strong>Fabels:</strong> verhalen met antropomorfische dieren ( = dieren die praktisch mensen zijn) die vaak een morele les leren</li>
<li><strong>Legendes:</strong> verhalen over gebeurtenissen, plekken of mensen (&ldquo;volkshelden&rdquo;) op een epische schaal, vaak gebaseerd op waargebeurde historische feiten</li>
<li><strong>Mythes:</strong> verhalen met een religieuze of spirituele basis die iets &ldquo;uitleggen&rdquo; over de wereld waarin we leven</li>
</ul>
<p>Natuurlijk hebben verhalen vaak overlap tussen de gebieden. (In mijn levenssaga was dit ook mijn insteek: de beste delen pakken van de verschillende stromingen.)</p>
<p>Maar dit geeft ons al een beter idee. Het zijn verhalen die magie, religie, pratende dieren, en helden gebruiken om zo duidelijk mogelijk een boodschap over te brengen: een morele les, een uitleg over de wereld, een stukje geschiedenis.</p>
<p>Volksverhalen moeten <em>simpel</em> zijn, anders worden ze niet doorverteld en onthouden over vele generaties. Als je te veel nuance toevoegt, dan raak je dit kwijt. Als je verhaal pas na vier hoofdstukken écht interessant wordt, had het nooit gewerkt als volksverhaal. (Het kan dus best dat er miljoenen geweldige verhalen zijn verzonnen vroeger, maar omdat ze niet simpel en duidelijk genoeg waren, kennen we ze nu niet meer.)</p>
<p>Volksverhalen moeten ook <em>universeel</em> zijn. Want als iemand het maar een prutverhaal vindt, er niks van kan maken, dan zal diegene het niet doorvertellen. Het verhaal zal niet overleven als de omstandigheden van de cultuur een klein beetje veranderen. Dus deze verhalen zoeken vaak een (magische) spiegel voor iets universeels in de echte wereld, wat vaak betekent dat de verhalen gaan over <em>de menselijke natuur</em> (zowel de goede als de slechte kanten ervan).</p>
<p>Denk maar aan moderne verhalen die populair worden. De situaties en personages zijn verzonnen en kunnen vaak niet eens in het echt bestaan. Maar ze <em>refereren</em> naar situaties die iedereen in zijn leven meemaakt, naar het soort personen dat je waarschijnlijk in je familie of je vriendenkring hebt. En dat doen ze door dit te verpakken in een spannende verpakking (zodat je wilt blijven kijken), die tegelijkertijd tot de kern komt (en dus niet allemaal extra details over het personage vertelt die hieraan niet bijdragen).</p>
<h2 id="een-concrete-definitie">Een concrete definitie</h2>
<p>En toen kwam ik de volgende definitie tegen. Een volksverhaal heeft vier elementen:</p>
<ul>
<li>Een deugd</li>
<li>Een gebrek in iemands karakter <em>vanwege het ontbreken van die deugd</em></li>
<li>Iemand die een uitdaging ontwerpt</li>
<li>En de uitdaging zelf <em>die dit gebrek in het karakter uittest</em></li>
</ul>
<p><strong>Een deugd</strong> is natuurlijk een eigenschap of gedrag dat wij als &ldquo;goed&rdquo; zien. Dat is vrij subjectief. Een betere manier om het te zien is dat een deugd gedrag is dat <em>de sociale groep waarin iemand leeft vooruit helpt</em>. (Want mensen zijn sterk sociale wezens die op elkaar leunen, maar dat kan alleen als men deugden heeft zoals <em>vertrouwen</em>, <em>vriendelijkheid</em>, de wil om <em>elkaar te helpen</em>.)</p>
<p><strong>Het gebrek</strong> is simpelweg een omgekeerde van de deugd. De deugd is <em>eerlijkheid</em>? Iemand is een leugenaar. De deugd is <em>voorzichtigheid?</em> Iemand rent blind al het gevaar in. Vind <em>acties</em> en <em>gedrag</em> die dit gebrek aantonen, want dat is veel sterker dan dat je het letterlijk vertelt (via de gedachten of gesprekken van het personage).</p>
<p>Dat derde punt behoeft misschien wat meer uitleg. Het is niet interessant om je personage uit te dagen door <em>toeval</em> of door iets <em>buiten iedereens controle</em>. Daarnaast is het lastig om zo&rsquo;n <em>emotioneel conflict</em> duidelijk en spannend op papier te krijgen, aangezien het helemaal in iemands hoofd gebeurt.</p>
<p>Dus wat doen volksverhalen? <strong>Ze maken deze uitdagingen <em>concreet en fysiek</em>.</strong> Ze bedenken een <em>magisch wezen</em> dat nou net precíes onze hoofdpersoon test. Ze bedenken een magische plek dat op alle manieren tegenwerkt. Oftewel, er moet <em>iets</em> van een intelligente of levende kracht zijn die een passende uitdaging &ldquo;ontwerpt&rdquo; voor de held.</p>
<p>Dit hoeft niet perse expres te zijn. Deze uitdager is vaak niet &ldquo;goed&rdquo; of &ldquo;slecht&rdquo;, maar simpelweg iemand wiens natuur botst tegen dat van de hoofdpersoon, iemand die de held uitdaagt <em>puur door wie deze bijzondere persoon <strong>is</strong>.</em></p>
<p>Vaak heeft deze uitdager veel parallellen met de natuur. Immers was men vroeger constant in gevaar <em>vanwege de natuur om hen heen</em>, dus deze verhalen waren vooral bedoeld om daarvoor te waarschuwen. Deze uitdager is dus vaak een wild (dierlijk) wezen, iemand die meer in harmonie leeft met de natuur, iemand die krachtig, chaotisch en onvoorspelbaar is. Iemand die teruggeeft wat je hem geeft, maar neemt als je hem slecht behandeld.</p>
<p><strong>En de uitdaging</strong> bestaat dus uit een <em>keuze</em> die de held moet maken vanwege de aanwezigheid van deze uitdager. In zekere zin beantwoordt dit de grote vraag van het verhaal: zal de held het gebrek in karakter inzien en op tijd de deugd leren (en hoe)? Of zal de held falen en het verhaal tragisch eindigen?</p>
<h2 id="waarom-werkt-dit-zo">Waarom werkt dit zo?</h2>
<p>Omdat het dus een universele weerspiegeling is van de uitdagingen die mensen in het moderne leven tegenkomen (of zullen tegenkomen).</p>
<p>Het is dermate ver verwijderd van realiteit (door magie, bovennatuurlijke krachten, spiritualiteit) dat je het eigenlijk in elke situatie kan toepassen.</p>
<p>Maar het focust zoveel op een universele waarheid (de kwestie van deugd, van karakter, van goed en kwaad), dat het wederom voor iedereen herkenbaar en toegankelijk is.</p>
<p>De hoofdpersoon weet ook nooit dat hij wordt getest. Zij denken immers niet over zichzelf dat ze een gebrekkig karakter hebben, dat ze een deugd missen. Zij denken &ldquo;waarom overkomt mij dit allemaal!?&rdquo; en &ldquo;waarom is de wereld tegen mij!?&rdquo;</p>
<p>En daarom zijn volksverhalen zowel simpel en meestal hetzelfde, als altijd effectief en verrassend. Je weet precies wat de schrijver aan het doen is, en toch wil je doorlezen. De &ldquo;boodschap&rdquo; of &ldquo;gebrek van de held&rdquo; wordt <em>overduidelijk</em> neergezet, en toch stop je niet met luisteren naar het verhaal.</p>
<p>Je bent altijd geïnteresseerd <em>of</em> en <em>hoe</em> een personage diens obstakels overkomt. Want dat is de vraag waarmee iedereen in het echt regelmatig worstelt. Moeilijke keuzes, oneerlijke obstakels, het willen verbeteren van jezelf maar tegen welke kost.</p>
<h2 id="en-hoe-kan-ik-hiervan-leren">En hoe kan ik hiervan leren?</h2>
<p>Nou, door het te zien als een schrijfoefening! Pak deze eigenschappen en probeer je eigen volksverhaal te maken.</p>
<p>Het helpt misschien om deze eigenschappen te zien als vragen:</p>
<ul>
<li><strong>Deugd</strong>: welke positieve eigenschap wil ik onderzoeken en behandelen? (Soms is het onderzoek meer om te kijken <em>of</em> iets wel een positieve eigenschap is.)</li>
<li><strong>Gebrek</strong>: welke negatieve eigenschap bevat mijn held, gerelateerd aan de deugd? (Soms verandert de deugd <em>in</em> het gebrek door het naar een extreem te nemen. Best wel vaak zelfs.)</li>
<li><strong>Uitdager</strong>: wie dwingt de held om iets te gaan doen? Hoe kan ik de uitdager zo ontwerpen dat het automatisch ingaat tegen de held, dat het iets van mysterie, magie en natuurlijkheid heeft?</li>
<li><strong>Uitdaging</strong>: hoe kan ik de uitdaging zo concreet, fysiek en interessant mogelijk neerzetten? Op welke plek vindt het plaats? Welke voorwerpen zijn belangrijk? Wat zijn de &ldquo;regels&rdquo; van deze wereld? (Het helpt vaak om te focussen op 1-3 hele specifieke en belangrijke dingen. Dit maakt het verhaal simpel en zorgt dat de lezer iets heeft om te onthouden of te volgen.)</li>
</ul>
<p>Of als je liever denkt in termen van conflict: het gebrek is het <em>interne conflict</em> van de held, de uitdaging is het <em>externe conflict</em>. Door de uitdaging van <em>buitenaf</em> wordt de hele gedwongen om van <em>binnen</em> te veranderen.</p>
<p>Als je wilt voorkomen dat je verhaal alleen maar draait om &ldquo;de morele les&rdquo; of &ldquo;de overduidelijke boodschap&rdquo;, kan je vooral focussen op <em>groei</em>. Hoe ontwikkelt en groeit het personage? Neem de lezer daarin mee, dat vinden mensen leuk.</p>
<h2 id="conclusie">Conclusie</h2>
<p>Volksverhalen zijn misschien wel de meest pure vorm van verhalen vertellen. Hoe langer je erover nadenkt, hoe meer je ze bestudeert, hoe meer je moet concluderen dat dit een hele effectieve en pakkende manier is om een verhaal te vertellen. Ook al volgt het een voorspelbare structuur en zit het vast aan simpele regels.</p>
<p>Dus ik zeg: probeer het uit. Probeer wat volksverhalen te bedenken. Kies eventueel een stroming om meer richting te geven. Probeer de vier punten uit te werken, en als je daarmee comfortabel bent, hier en daar misschien juist dit patroon ondersteboven te keren. Deze verhalen zijn vaak behoorlijk kort, dus veel tijd hoeft het niet te kosten. (Veel films gebaseerd op volksverhalen, komen voort uit niets meer dan een gedicht van een paar pagina&rsquo;s :p)</p>
<p>Ik ga de stijl consistent proberen toe te passen voor mijn <em>levenssaga</em>. Het begon als een manier om dat hele project te laten voelen alsof het volksverhalen zijn, doorgegeven uit lang vervlogen tijden. Maar inmiddels weet ik dat dit simpelweg een geweldige oefening is om hele simpele maar sterke verhalen te krijgen.</p>

						</div>
					</article>
					

<div class="related-posts">
    <h3>Related Posts</h3>
    <ul class="no-bullets related-posts-list">
        
            



<section class="minimal-grid-item sketchy-box vertical">
	<a href="/blog/2023/2023-08-04-schrijftip-samenvatting-en-door/">
		<div class="double-view vertical">
			







    
    
    



<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'Schrijftip: samenvatting en door'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: samenvatting en door&#39;"
				title="Header / Cover Image for &#39;Schrijftip: samenvatting en door&#39;"
				width="2481"
				height="877"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">Schrijftip: samenvatting en door</div>
			</div>
		</div>
	</a>
</section>
        
            



<section class="minimal-grid-item sketchy-box vertical">
	<a href="/blog/2023/2023-07-24-schrijftip-hopen-dat-het-deze-keer-goed-gaat/">
		<div class="double-view vertical">
			







    
    
    



<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'Schrijftip: hopen dat het deze keer goed gaat'</span>
		</figcaption><picture><img 
				src="/default_thumbnails/default_vertical_miscellaneous.webp" 
				loading="lazy" 
				decoding="async" 
				alt="Header / Cover Image for &#39;Schrijftip: hopen dat het deze keer goed gaat&#39;"
				title="Header / Cover Image for &#39;Schrijftip: hopen dat het deze keer goed gaat&#39;"
				width="2481"
				height="877"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">Schrijftip: hopen dat het deze keer goed gaat</div>
			</div>
		</div>
	</a>
</section>
        
            



<section class="minimal-grid-item sketchy-box vertical">
	<a href="/blog/2023/2023-07-11-de-levenssaga-cyclus-2-deel-1/">
		<div class="double-view vertical">
			









<div class="left-side hide-caption">
    
    
    <figure>
	<figcaption class="side-note">
			<span>Header / Cover Image for 'De Levenssaga: cyclus 2 (deel 1)'</span>
		</figcaption><picture><img 
				src="/uploads/2022/10/levenssaga_website_header-1.webp" 
				loading="lazy" 
				decoding="async" 
				alt="Header / Cover Image for &#39;De Levenssaga: cyclus 2 (deel 1)&#39;"
				title="Header / Cover Image for &#39;De Levenssaga: cyclus 2 (deel 1)&#39;"
				width="1532"
				height="470"
				class=" no-click"
			/></picture>
</figure>
    
</div>


			<div class="right-side">
				<div class="minimal-post-title">De Levenssaga: cyclus 2 (deel 1)</div>
			</div>
		</div>
	</a>
</section>
        
    </ul>
</div>

				</div>
			</div>
		</div>
	</main>

	<div class="footer-transition"></div>

<footer>
	<div class="footer-content">
		<aside>
			<h3>Latest / Upcoming Project</h3>
			
			
			
			
			
				
				
				
				
			
			









<div class="hide-caption image-top-margin">
    
    
    <figure>
		
	
	<figcaption class="side-note">
			<span>Header / Cover Image for 'Onverslaanbaar'</span>
		</figcaption><picture>Cannot find image:staticonverslaanbaar_cover.webp</picture>
</figure>
    
</div>


			

			<div><p>Jinny ontmoet de man van haar dromen en zijn vrienden op een feest. Ze vieren dat Quinten zojuist miljonair is geworden dankzij een wereldberoemde bestseller genaamd &ldquo;Onverslaanbaar&rdquo;: een episch boek dat alles goed doet en jong en oud gek maakt.</p>
<p>Ze verheugt zich op een spannende avond, …</p></div>
			<a class="striped-link" href="/books/onverslaanbaar/"><span>Read More!</span></a>
		</aside>
		<aside>
			<h3>Latest Posts</h3>
			<nav>
				<ul class="no-bullets flex-list">
					
					
						<li>
							<a href="/blog/2023/2023-08-10-filmrecensie-nimona-2023/" class="striped-link">
								<span>Filmrecensie: Nimona (2023)</span>
							</a>
						</li>
					
						<li>
							<a href="/blog/diaries/diary-wildebyte-unfinished-game/" class="striped-link">
								<span>[Diary] Wildebyte (Book 1)</span>
							</a>
						</li>
					
						<li>
							<a href="/blog/2023/2023-08-07-serierecensie-shadow-bone-seizoen-2/" class="striped-link">
								<span>Serierecensie: Shadow &amp; Bone (seizoen 2)</span>
							</a>
						</li>
					
						<li>
							<a href="/blog/2023/2023-08-04-schrijftip-samenvatting-en-door/" class="striped-link">
								<span>Schrijftip: samenvatting en door</span>
							</a>
						</li>
					
						<li>
							<a href="/blog/2023/2023-08-02-filmrecensie-oppenheimer-2023/" class="striped-link">
								<span>Filmrecensie: Oppenheimer (2023)</span>
							</a>
						</li>
					
				</ul>
			</nav>
		</aside>
		<aside>
			
			<h3>Latest Books</h3>
			<nav>
				<ul class="no-bullets flex-list">
					
					
						<li>
							<a href="/books/wildebyte-ghost-code/" class="striped-link">
								<span>Ghost Code</span>
							</a>
						</li>
					
						<li>
							<a href="/books/onverslaanbaar/" class="striped-link">
								<span>Onverslaanbaar</span>
							</a>
						</li>
					
						<li>
							<a href="/books/wildebyte-rulebreaker-recipes/" class="striped-link">
								<span>Rulebreaker Recipes</span>
							</a>
						</li>
					
						<li>
							<a href="/books/wildebyte-secrets-of-sweettooth/" class="striped-link">
								<span>Secrets of Sweettooth</span>
							</a>
						</li>
					
						<li>
							<a href="/books/wildebyte-unfinished-game/" class="striped-link">
								<span>Unfinished Game</span>
							</a>
						</li>
					
				</ul>
			</nav>
		</aside>
		<aside>
			<h3>Updates & Support</h3>
			<p>Most of my work is completely free and accessible to anyone! As such, I ask you to support me if you can.</p>
			<p>You can do so via Patreon, where you can also subscribe to <strong>updates</strong> on all projects.</p>
			<p>
				<a href="https://patreon.com/tiamopastoor" class="striped-link">
					<img decoding="async" style="float:left; width: 2.25em;" src="/css/patreon logo.png" loading="lazy">
					<span>Support me on Patreon!</span>
				</a>
			</p>
			<p>Or support me on Ko-Fi:</p>
			<p>
				<a href="https://ko-fi.com/tiamopastoor" class="striped-link">
					<img decoding="async" style="float:left; width: 2.25em;" src="/css/kofi_logo.png" loading="lazy">
					<span>Support me on Ko-Fi!</span>
				</a>
			</p>
			<p>Or via Buy me a Coffee:</p>
			<p>
				<a href="https://www.buymeacoffee.com/tiamopastoor" class="striped-link">
					<img decoding="async" style="float:left; width: 1.25em; margin-top: 0.25em; margin-left: 0.25em;" src="/css/bmac_logo.png" loading="lazy">
					<span>Buy me a Coffee!</span>
				</a>
			</p>
		</aside>
		<aside>
			<h3>Miscellaneous</h3>
			<ul class="no-bullets flex-list">
				<li><a href="/info/about/" class="striped-link"><span>About Me</span></a></li>
				<li><button id="darkModeButton" class="striped-link"><span>Light / Dark Mode</span></button></li>
				<li><button id="randomProjectButton" class="striped-link"><span>Random Page</span></button></li>
				<li><button class="gotoTopButton striped-link"><span>Go to Top</span></button></li>
			</ul>
		</aside>
		<aside>
			<h3>Categories</h3>
			





 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    




<ul class="no-bullets flex-list">
     
        <li>
            <a href="/categories/miscellaneous/" class="striped-link" title="All pages with categories <em>miscellaneous</em>">
                <span>Miscellaneous <sup class="taxonomy-count">(464)</sup></span>
            </a>
        </li>
     
        <li>
            <a href="/categories/anecdotes/" class="striped-link" title="All pages with categories <em>anecdotes</em>">
                <span>Anecdotes <sup class="taxonomy-count">(107)</sup></span>
            </a>
        </li>
     
        <li>
            <a href="/categories/games/" class="striped-link" title="All pages with categories <em>games</em>">
                <span>Games <sup class="taxonomy-count">(102)</sup></span>
            </a>
        </li>
     
        <li>
            <a href="/categories/reviews/" class="striped-link" title="All pages with categories <em>reviews</em>">
                <span>Reviews <sup class="taxonomy-count">(87)</sup></span>
            </a>
        </li>
     
        <li>
            <a href="/categories/cartoons/" class="striped-link" title="All pages with categories <em>cartoons</em>">
                <span>Cartoons <sup class="taxonomy-count">(56)</sup></span>
            </a>
        </li>
     
        <li>
            <a href="/categories/film-reviews/" class="striped-link" title="All pages with categories <em>film-reviews</em>">
                <span>Film reviews <sup class="taxonomy-count">(47)</sup></span>
            </a>
        </li>
     
        <li>
            <a href="/categories/book-reviews/" class="striped-link" title="All pages with categories <em>book-reviews</em>">
                <span>Book reviews <sup class="taxonomy-count">(30)</sup></span>
            </a>
        </li>
     
        <li>
            <a href="/categories/poems/" class="striped-link" title="All pages with categories <em>poems</em>">
                <span>Poems <sup class="taxonomy-count">(28)</sup></span>
            </a>
        </li>
    
</ul>
		</aside>
		<aside>
			<h3>Tags</h3>
			





 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    
 
    
    
        
        
    




<ul class="no-bullets flex-list">
     
        <li>
            <a href="/tags/mystery/" class="striped-link" title="All pages with tags <em>mystery</em>">
                <span>Mystery <sup class="taxonomy-count">(10)</sup></span>
            </a>
        </li>
     
        <li>
            <a href="/tags/game/" class="striped-link" title="All pages with tags <em>game</em>">
                <span>Game <sup class="taxonomy-count">(8)</sup></span>
            </a>
        </li>
     
        <li>
            <a href="/tags/adventure/" class="striped-link" title="All pages with tags <em>adventure</em>">
                <span>Adventure <sup class="taxonomy-count">(6)</sup></span>
            </a>
        </li>
     
        <li>
            <a href="/tags/technology/" class="striped-link" title="All pages with tags <em>technology</em>">
                <span>Technology <sup class="taxonomy-count">(6)</sup></span>
            </a>
        </li>
     
        <li>
            <a href="/tags/coding/" class="striped-link" title="All pages with tags <em>coding</em>">
                <span>Coding <sup class="taxonomy-count">(5)</sup></span>
            </a>
        </li>
     
        <li>
            <a href="/tags/computer/" class="striped-link" title="All pages with tags <em>computer</em>">
                <span>Computer <sup class="taxonomy-count">(5)</sup></span>
            </a>
        </li>
     
        <li>
            <a href="/tags/fantastical/" class="striped-link" title="All pages with tags <em>fantastical</em>">
                <span>Fantastical <sup class="taxonomy-count">(5)</sup></span>
            </a>
        </li>
     
        <li>
            <a href="/tags/education/" class="striped-link" title="All pages with tags <em>education</em>">
                <span>Education <sup class="taxonomy-count">(4)</sup></span>
            </a>
        </li>
    
</ul>
		</aside>
		<aside>
			<h3>My Websites</h3>
			<p>This website is for all my books and writing work. I have separate websites for work in other areas (such as games).</p>
			<p>Check them out!</p>
			<ul class="no-bullets flex-list">
				<li><a href="https://pandaqi.com" class="striped-link"><span>Pandaqi (Games)</span></a></li>
				<li><a href="https://pandaqi.com/tutorials" class="striped-link"><span>Pandaqi (Tutorials)</span></a></li>
				<li><a href="https://eltroubadour.com" class="striped-link"><span>El Troubadour (Music)</span></a></li>
				<li><a href="https://rodepanda.com" class="striped-link"><span>Red Panda (Portfolio)</span></a></li>
			</ul>
		</aside>
	</div>

	<div class="credits">
		Tiamo Pastoor 2016&mdash;2023 · 
		All rights reserved&copy; · 
		Made with <a href="https://gohugo.io">Hugo</a> · 
		<a href="/info/about/">About Me</a> · 
		<a href="https://rodepanda.com">My Portfolio</a> · 
		<a href="https://pandaqi.com">My Game Studio</a> · 
		<button class="gotoTopButton">Go to Top</button>
	</div>
</footer>

	
    
    <script async defer>
		const head = document.getElementsByTagName("head")[0];
		let cssLink = document.createElement("link");
	
		cssLink.rel = "stylesheet";
		cssLink.href = "\/css\/style.css";
		cssLink.type = "text/css";
	
		head.appendChild(cssLink);
	</script>

<span style="display:none;" id="hidden-hugo-metadata" data-pages="/blog/2021/2021-12-12-de-universiteit-niet-te-ontsnappen/,/blog/2017/2017-08-18-hdt-6-bent-zelf-zwaluw/,/blog/2023/2023-01-20-filmrecensie-see-how-they-run-2022/,/blog/2017/2017-05-13-wat-nog-het-ergste-is/,/blog/2018/2018-11-19-datumprikkers-de-eeuwige-laatste/,/blog/2018/2018-04-15-over-humor-iv/,/blog/2018/2018-12-14-serierecensie-anne/,/blog/2018/2018-11-23-filmrecensie-captain-fantastic/,/blog/2018/2018-06-13-aan-alle-mensen-die-9/,/blog/2016/2016-11-12-hair/,/blog/2020/2020-08-10-de-hoogopgeleide-stoelendans/,/blog/2018/2018-02-27-klimaatverandering-deel-3/,/blog/2019/2019-02-14-de-blauwe-vinkjes/,/blog/2021/2021-03-26-omgaan-met-opstapelende-fouten/,/blog/2017/2017-11-18-december-kronieken-kerstman-staat-op-deel-3/,/blog/2016/2016-12-11-verdachte-verduisteringen/,/blog/2019/2019-02-12-filmrecensie-snowpiercer-2013/,/blog/2017/2017-03-21-risk-deel-2/,/blog/2022/2022-08-18-schrijftip-de-omgekeerde-metafoor/,/blog/2022/2022-10-16-illegaal-downloaden/,/blog/2017/2017-01-25-woordenwissel/,/blog/2023/2023-08-10-filmrecensie-nimona-2023/,/blog/2017/2017-12-17-aan-alle-mensen-die-7/,/blog/2021/2021-08-05-verschillende-leerstijlen/,/blog/2021/2021-01-23-rode-panda-update-2021/,/blog/2022/2022-12-08-de-slapende-assistente/,/blog/2016/2016-12-05-de-groeten/,/blog/2021/2021-02-09-boekrecensie-his-dark-materials-philip-pullman-1996-2002/,/blog/2017/2017-01-05-onderbuikgevoel/,/blog/diaries/dagboek-jij-moet-het-eerst-zeggen/,/blog/2021/2021-11-10-pen-lenen/,/blog/2017/2017-09-07-halli-galli/,/blog/2018/2018-01-19-beledigingsrecht/,/blog/2023/2023-04-10-wat-kahoot-ons-leert-over-spellen/,/blog/2022/2022-01-04-novembermaand-spellenmaand/,/blog/2017/2017-07-26-de-enige-waarheid/,/blog/2021/2021-09-07-praktijkles/,/blog/2020/2020-07-09-kunnen-we-de-wereld-niet-opnieuw-opstarten/,/blog/2018/2018-03-25-over-humor-i/,/blog/2020/2020-01-09-een-dagje-duo/,/blog/2021/2021-08-21-de-wisselfout-van-van-bommel/,/blog/2021/2021-05-10-cambridge-advanced-english/,/blog/2021/2021-05-03-de-vloek-van-de-programmeur-deel-6/,/blog/2018/2018-11-09-negatieve-stimulering-in-het-onderwijs/,/blog/2019/2019-05-13-over-lost-de-tv-serie/,/blog/2018/2018-11-12-osiris-2/,/blog/2022/2022-10-15-lets-game-it-out/,/blog/2020/2020-10-11-unstable-universe/,/blog/2020/2020-03-28-online-surveillantie/,/blog/2023/2023-06-09-draft2digital-een-recensie-en-uitleg/,/blog/2022/2022-12-09-de-fragiliteit-van-spellen-maken/,/blog/diaries/dagboek-levenssaga-cyclus-1/,/blog/2023/2023-01-10-het-genreprobleem-voor-de-jeugd/,/blog/2016/2016-11-07-openbaar-vervoer/,/blog/2020/2020-07-11-tablets-op-de-basisschool/,/blog/2022/2022-12-20-schrijftip-personages-met-diepgang/,/books/onverslaanbaar/,/blog/2020/2020-03-07-art-hockey/,/blog/2021/2021-12-13-windup-wizards/,/blog/2017/2017-03-31-post-handtekening/,/blog/2020/2020-02-06-een-mobiele-game-uitbrengen-deel-1/,/blog/2021/2021-07-29-wie-leest-nou-nog-boeken/,/blog/2021/2021-11-30-stiekem-onbereikbaar/,/blog/2021/2021-10-04-problemen-met-cloudflare/,/blog/2018/2018-05-20-boekrecensie-13-reasons-why/,/blog/2016/2016-11-17-tijdloze-toekomst/,/blog/2022/2022-09-26-boekrecensie-schuld-mel-wallis-de-vries/,/blog/2018/2018-11-02-de-dierenbandiet/,/books/wildebyte-secrets-of-sweettooth/,/blog/2021/2021-11-07-napoleon-hypothetisch/,/blog/2017/2017-04-09-vooroordelen/,/info/support/,/blog/2017/2017-10-10-zij-en-hun-hen/,/blog/2018/2018-09-04-le-conte-de-fees/,/blog/2019/2019-11-30-de-mobiele-markt-waar-gratis-te-duur-is/"></span>


<script async defer src="/js/lib-functionality.min.js"></script>

<div id="overlay-image" style="display: none;">
	<img id="overlay-image-src">
	<div class="overlay-image-instruction">(click anywhere to close)</div>
</div>
</body>
</html>
