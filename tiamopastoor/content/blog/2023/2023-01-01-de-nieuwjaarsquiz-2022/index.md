---
title: De Nieuwjaarsquiz 2022
author: tiamopastoor
date: 2023-01-01T15:00:00+00:00
language: nl
categories:
  - Miscellaneous

---
Met oudjaar had ik, samen met mijn zus, een quiz samengesteld om die avond te doen. Het leek me leuk om die te delen. (Voor wie de komende weken nog een quiz over het vorige jaar wil doen. Of simpelweg als herinnering voor mijzelf, anders raak ik dit soort dingen altijd kwijt.)

Je kan het bestand hier downloaden: [Quiz 2022][1]

Er waren nog een stuk of 10 persoonlijke vragen. (Zoals: welk nummer van mij is het meeste gestreamd vorig jaar?) Die heb ik vanzelfsprekend weggehaald.

Er zijn twee categorieën die een "speciale" structuur hadden:

  * Top 2000 => je moest de posities raden van nummers
  * Scrabble => je moest raden of een woord bestond (en wat dan de definitie was)

Deze vielen overduidelijk het meeste in de smaak. Als ik dit volgend jaar (of, nou ja, _dit jaar_) opnieuw zou doen, zou ik véél meer bijzondere structuren gebruiken: vragen via plaatjes, filmpjes, geluidsfragmenten, puzzels, _iets anders dan simpele open vragen_. Dat vindt men toch het leukste. Bonuspunten als je creatief mag zijn in je antwoorden! (Zoals bij de _Scrabble_.)

Maar dat is de perfectionist in mij. We hebben **1.5-2 uur over de quiz gedaan**, en iedereen vond het hartstikke goed. (Uitdagend maar niet té veel.)

Wij hebben dit "old school" gedaan:

  * Wij lezen de vraag voor (en eventuele meerkeuze opties, als het geen open vraag is)
  * Iedereen schrijft het antwoord op z'n blaadje.
  * Helemaal aan het einde, draaien we de antwoordenblaadjes één groep door.
  * We lezen de vragen opnieuw, maar nu met het juiste antwoord er meteen bij. Iedereen kijkt het blaadje voor z'n neus na.
  * Ta da! Einduitslag!

Misschien heeft iemand hier nog iets aan!

 [1]: https://drive.google.com/drive/folders/1Qsehs1je4DZIA0S4oD5D05-i9ud8WXJn