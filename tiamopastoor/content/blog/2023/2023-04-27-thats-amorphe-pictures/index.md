---
title: 'That’s Amorphe: Pictures'
author: tiamopastoor
date: 2023-04-27T14:00:00+00:00
language: nl
thumb: /uploads/2023/04/thats_amorphe_pictures_header.webp
categories:
  - Games

---
Niet zo lang geleden maakte ik het spel [That's Amorphe][1]. Het werkt, het is simpel, het is leuk, ik was er blij mee.

Maar toen ik de tekeningen maakte (die je ziet op het hoofdplaatje van het spel) realiseerde ik: **dit spel werkt misschien wel nóg beter met tekenen.**

Het idee van het spel is dat je twee dingen pakt en die met elkaar _morpht_: je moet de ene in de ander veranderen. In het origineel moet je een woord vinden dat hierbij past. Dus stel jij krijgt het geheime getal 3 en de geheime woorden _kat_ en _huis_. Dan moet jij één woord bedenken dat, in jouw ogen, ongeveer 30% kat is en 70% huis. (De rest moet dan dit geheime getal raden.)

Tja, in plaats van een woord zeggen, kan je het natuurlijk ook **tekenen**!

Zo ontstond deze "spin-off". Natuurlijk was het makkelijker gezegd dan gedaan. Uiteindelijk heb ik behoorlijk wat regels moeten omgooien en proberen om dit te laten werken. Maar uiteindelijk denk ik wel dat dit een meer directe en nóg simpelere versie van het idee is. (Mensen hebben misschien moeite met woorden vinden, of niet zo'n grote woordenschat in het algemeen. Maar tekenen? Een paar lijnen op een papier krassen die ongeveer een kat moeten zijn? Dat lukt de meesten nog wel.)

Bezoek hier de officiële pagina: [That's Amorphe: Pictures][2].

De belangrijkste veranderingen:

  * Nog maar één soort kaart. (Daarop staan zowel je woord als je geheime getal, in plaats van twee losse kaarten daarvoor.)
  * Iedereen werkt in teams en tekent tegelijkertijd. (Jij tekent iets. Dan geef je het blaadje aan de ander, en die "morpht" het dus naar zijn eigen geheime woord.) Dat zorgt dat iedereen altijd iets aan het doen is en nooit hoeft te wachten.
  * Hierdoor konden nog meer regels versimpeld of versneld.
  * En ik heb een fatsoenlijke "competitieve" speelmanier toegevoegd, voor als je niet wilt samenwerken maar wilt concurreren :p

Hieronder wat plaatjes van onze testsessies. (Gemaakt 's avonds laat onder een gelige lamp, zie ik nu. En ik heb het tweede plaatje op de kop gemaakt. Het was laat en mijn ogen deden moeilijk, oké? :p)

{{% image-gallery %}}
![](/uploads/2023/04/amorphe_pictures_playtest_1.webp) 
![](/uploads/2023/04/amorphe_pictures_playtest_2.webp) 
{{% /image-gallery %}} 

Dat was het. Zoals altijd: als het je iets lijkt, probeer het! Als het je niks lijkt, laat het ook weten, want daar leer ik ook van. Toedeledoki.

 [1]: /blog/2023/2023-04-07-thats-amorphe
 [2]: https://pandaqi.com/thats-amorphe-pictures