---
title: 'Keebble: Domino'
author: tiamopastoor
date: 2023-06-21T14:00:00+00:00
language: nl
thumb: /uploads/2023/06/keebble_domino-header.webp
categories:
  - Games

---
En daar is hij dan! De derde en laatste variant van mijn taalspelletjes! De spellen [Keebble][1] en [Keebble: Knickknack][2] gingen al voor. Allemaal geïnspireerd door Scrabble, allemaal een poging om dat spel sneller, makkelijker en nog veel leuker te maken.

Deze duurde het langst. _Waarom?_ Omdat ik mijn hele eigen, speciale lettertype ervoor moest ontwikkelen.

_Waarom zou je dat in hemelsnaam doen?_ Nou, in dit spel speel je letters door dominos op te leggen. Je weet wel, van die langwerpige kaarten waar _twee_ dingen op staan. Maar weet je wat het probleem is? Als je die domino draait of anders neerlegt, staan de letters ineens op de kop. 

Dus ik moest symbolen bedenken die eruitzien als (verschillende) letters, _zelfs als je die op de kop of vanaf de zijkant bekijkt._ Dat heet een ambigram. Zoek het op, er zijn best grappige voorbeelden van.

Hoe dan ook, dat moest ik dus eerst regelen. Daarna viel het spel vrij snel in elkaar, want ik had al de ervaring (en bestanden) van Keebble én Scrabble én Domino-achtige spellen.

Bezoek hier de officiële pagina: [Keebble: Domino][3]

Wat zijn de belangrijkste veranderingen?

  * Dit is een "traditioneel" bordspel. Je download en knipt de dominokaarten als materiaal, en dan kan je het voor eeuwig spelen, niks anders nodig.
  * Ik ken geen ander woordspel dat op deze manier werkt. Je kan domino's over elkaar leggen. Je bouwt zelf het bord uit terwijl je speelt, want sommige domino's hebben speciale vakjes zoals "dubbele woordwaarde". Eindeloze variatie en mogelijkheden.
  * Tegelijkertijd blijft het heel simpel. Sneller uit te leggen dan Scrabble, sneller te spelen.
  * Je kan zelf nieuwe vellen met domino's genereren! Dat doe ik nu steeds vaker voor spellen, want het is ideaal. Als je bent uitgekeken op je huidige set, of je wilt méér kaarten, ga je naar de website, drukt op een knop, en het maakt voor jou 5 nieuwe pagina's materiaal!

Dit was mijn laatste variant op Keebble. Ik vind het een mooie trilogie geworden. 

En nu kan ik eindelijk door naar de iets grotere spelideeën die nu al een half jaar op pauze moesten :p

 [1]: /blog/2023/2023-03-22-keebble
 [2]: /blog/2023/2023-05-21-keebble-knickknack
 [3]: https://pandaqi.com/keebble-games/spell/keebble-domino