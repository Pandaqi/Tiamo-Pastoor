---
title: Sixpack!
author: tiamopastoor
date: 2023-10-21T14:00:00+00:00
language: nl
thumb: /uploads/2023/04/sixpack_header.webp
categories:
  - Games

---
Het is weer die tijd van de maand! Tiamo heeft een nieuw kaartspelletje uitgebracht. Bezoek hier de officiÃ«le pagina: [Sixpack (at Pandaqi Games)][1].

Binnenkort verschijnt een artikel over waarom _Take 5_ een goed kaartspel is en hoe dat dit project inspireerde. Daar ga ik dieper in op hoe het spel werkt, het proces, wat je ervan kan leren (als je zelf spellen wilt maken), etcetera.

Dit is vooral de aankondiging van een nieuw project ðŸ™‚

## Wat is het idee?

Ik hou van kaartspelletjes en wil ze meer gaan maken. Ze zijn namelijk (meestal) heel snel uit te leggen en te spelen, terwijl ze nauwelijks ruimte of opzet vereisen. Deze liefde bloeide weer op toen ik een paar goede kaartspelletjes op rij speelde (waaronder dus _Take 5_) en zo ontstond dit project.

Hieronder staan letterlijk alle regels van het spel.

**Opzet?** Deel iedereen 6 kaarten. Leg 3 kaarten in het midden: de "stapels".

**Doel?** Het spel eindigt wanneer iemands kaarten op zijn. De speler met de meeste kaarten wint.

**Rondes?**

  * Iedereen kiest geheim een kaart. Daarna worden ze allemaal tegelijk onthuld.
  * Dubbele kaarten gaan weg. (Bijvoorbeeld: twee mensen spelen een 5, gaan beide weg.)
  * Kaarten worden bekeken van _laag_ naar _hoog_. Leg elke kaart op de stapel met het dichtstbijzijnde getal (eronder).
  * Als je de hoogste kaart speelt (6), of op geen enkele stapel kan leggen, win je een stapel. Dat is goed, want dan krijg je alle kaarten daaruit (die een _hand_ icoontje laten zien)!
  * Als je hetzelfde getal speelt als een stapel, neem je de kaart terug in je hand.

En voila: je kent nu alle regels van het spel.

## Na je eerste potje

Vervolgens heb ik iets van 15 unieke kaartsoorten die je kan toevoegen om het spel steeds te veranderen. 

_Moest je nou echt 15 mogelijke varianten/uitbreidingen maken?_ Ja. Want het is relatief weinig werk van mijn kant, terwijl die het spel ongelofelijk divers en herspeelbaar maken.

Het spel heet _Sixpack_ omdat alle kaarten in "packs" van zes komen: de kaarten 1 t/m 6, met de kleur en het icoontje van die speciale soort. Dus ik hoef alleen maar een nieuwe kaart te ontwerpen en de regels ervan goed in te stellen. Vervolgens kan je bij elk spel snel kiezen welke packs je door elkaar heen wilt gooien!

Toegegeven, met ~5 speciale packs had het spel ook gewerkt. Maar ik wil altijd alle mogelijkheden proberen. Dit spel werkte als een trein en 90% van mijn ideeÃ«n was goed genoeg om te houden.

De belangrijkste pack is de "omkeer" kaart. Die is ook meteen het lastigste om uit te leggen en mee te spelen, want ja, het hele spel gaat omgekeerd als die verschijnt. Eigenlijk _moet_ je die wel toevoegen aan je eerste potje, anders is het spel niet zo goed als het kan zijn.

Dat is mijn enige minpunt aan dit ontwerp. Zelfs met die kaart erbij, echter, worden de regels maar _twee zinnen langer_ dan wat hierboven staat, dus ik vind het acceptabel.

## Nog meer?

Tijdens het testen maakten we wat grappen over de naam. (Hoe heet je volgende spel? _Sevenbox? Fivebag?_) Je kent mij: mijn hoofd begon meteen te denken aan varianten op dit idee, of een hele lijn aan supersimpele kaartspelletjes met getallen (en kleurrijke kaarten). 

Ik heb voor nu geen concrete ideeÃ«n of plannen. Maar wie weet zie je over een half jaar _Eightbarrel_ verschijnen, het vervolg op de hit _Sixpack_ :p

 [1]: https://pandaqi.com/the-outnumbered-series/count-to/sixpack/