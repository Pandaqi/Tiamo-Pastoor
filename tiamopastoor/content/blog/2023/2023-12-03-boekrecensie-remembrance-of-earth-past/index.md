---
title: 'Boekrecensie: Remembrance of Earth Past'
author: tiamopastoor
date: 2023-12-03T15:00:00+00:00
language: nl
categories:
  - Reviews
  - Book Reviews

---
Deze reeks stond al lange tijd op mijn leeslijst, maar niet bepaald bovenaan. Ik heb eigenlijk nooit eerder pure sciencefiction gelezen en had een hoop andere fantasyreeksen hoger op die lijst gezet.

Maar toen kwam naar buiten dat Netflix een serie maakte van deze boeken! (Genoemd naar het eerste boek: _Three Body Problem._) Het zag er interessant uit, en de reacties op die trailer waren nog interessanter, en zo kwam het dat ik deze boeken alsnog bovenaan mijn lijst plaatste. 

Na al die jaren heb ik de reeks dus eindelijk gelezen ðŸ™‚

Ik geef het boek een hele voorzichtige voldoende. Ja, daar moeten we het maar mee doen.

@TODO: review en blurb

Deze recensie is grotendeels **spoilervrij!** Alleen helemaal aan het einde geef ik wat extra meningen inclusief spoilers. Ik zal het aangeven!

## Wat is het idee?

Tja, dat is eigenlijk lastig uit te leggen zonder spoilers te geven. Ik ben blij dat ik geen verdere beschrijving van de boeken had gelezen online (voordat ik begon), want die geven eigenlijk _heel erg veel weg_.

Dus ik zal alleen heel kort vertellen hoe het eerste verhaal begint.

  * _Ye Wenjie_ maakt in korte tijd een reeks verschrikkelijke dingen mee. Uiteindelijk belandt ze bij een geheim project dat boodschappen de ruimte instuurt, al begrijpt ze niet waarom en mag ze er verder ook niks over weten.
  * _Wang_ _Miao_ wordt opgeroepen door een geheim militair project om te "infiltreren" bij een wat geheimzinnige groep onderzoekers (die door hen bijna een cult wordt genoemd). Om het nog erger te maken, ziet hij vervolgens overal nummers die aftellen, alsof ze op zijn netvlies zijn gebrand.

Terwijl je toewerkt naar antwoorden op deze mysteries, ontdek je steeds meer een potentieel gevaar vanuit buitenaardse wezens en de gevolgen die dat _nu_ al heeft op de aarde. Ook komt er een _virtual reality_ spel bij kijken dat, hoe kan het ook anders, _Three Body Problem_ heet.

_De originele boeken zijn in het Chinees. Ik heb de Engelse vertaling gelezen._

## Wat vond ik goed?

### Hoofdpersonen

Het boek zet vrij goed neer wie de hoofdpersonen zijn en waarom ze doen wat ze doen. Het boek begint met meerdere hoofdstukken _zonder enige hint van buitenaards leven of het algemene probleem._ Nee, het begint met "character work": scenes die de karakters neerzetten en uitleggen wat ze dadelijk gaan doen.

In het algemeen wordt dit schrijvers afgeraden. Zeker als je nog geen naamsbekendheid hebt, wil je eigenlijk beginnen met het grote probleem van je boek, zodat lezers er meteen in zitten en meegaan in de actie. Maar als je het kunt maken, is dit vaak het betere begin. Want nu _geeft_ de lezer om de personages, wat alles dat ze daarna doen automatisch interessanter maakt. Je zet een sfeer, een toon, en algeheel concept neer waarna het verhaal goed kan beginnen.

Ik moet toegeven dat het boek erg vaak zomaar namen eruit gooit voor personages die echt behoorlijk weinig voorkomen. Zoals verwacht krijgen al die personages, zelfs de hoofdpersonen, dus ook niet al te veel _persoonlijkheid_. Als je dat combineert met dat het Chinese namen zijn, krijg je een boek waarin ik vrijwel geen enkel personage bij naam kan identificeren. 

Dus buiten de hoofdpersonen (Ye, Wang, en een leuke politieagent genaamd Shi) had ik de hele tijd praktisch geen _flauw_ benul wie iemand precies was. Totdat ik het uit de context kon raden.

{{% remark %}}
Shi is met gemak het allerbeste personage uit deze reeks en maakte elke scene beter. Een politieagent die nogal vulgair en kinderachtig is, maar wel ongelofelijk goed in zijn vak. Ik had denk ik liever een hele boekenreeks vanuit hem gelezen.
{{% /remark %}}

Waarom bleef ik het dan toch lezen? Wat maakt het boek een hele voorzichtige voldoende?

### De mysteries en ideeÃ«n

De boeken uit deze serie beginnen allemaal met een paar interessante ideeÃ«n en mysteries. Die zorgen ervoor dat je echt wilt verder lezen. Dat het boeit en je antwoorden wilt.

Ik ben zelf iemand die ook verhalen vaak structureert rondom een paar "mysteries". (Het is eigenlijk een wonder dat ik nog nooit een puur detectiveverhaal heb geschreven. Iets dat hopelijk binnenkort gaat veranderen ...) Dus dit kan ik waarderen en is genoeg om een boek boeiend te maken, zelfs met al mijn minpunten en verwarring.

De meeste hiervan hebben ook best een prima oplossing of uitwerking. Het enige minpunt is eigenlijk dat ze niet nog een paar keer worden _herhaald_ tijdens het boek. Daardoor vergat je eigenlijk dat een probleem aan de hand was _totdat de oplossing komt_. Dat is jammer, want zo heb je dus minder spanning en cliffhangers dan je zou kunnen hebben.

Deze mysteries worden ook grotendeels _fysiek gemaakt_. En dat is goed!

Wat bedoel ik daarmee? Nou, mensen zijn gemaakt om te leven in de fysieke wereld. Wij begrijpen abstracte concepten, zeker bij sciencefiction, veel beter als je _fysieke voorbeelden kunt geven_. Dit boek doet erg veel moeite om dat voor elkaar te krijgen. Om moeilijke ideeÃ«n uit te leggen door ze te laten _zien_ en door _fysieke metaforen te gebruiken_.

Ik zal een voorbeeld geven van beide bovenstaande punten. In het tweede hoofdstuk van Wang bezoekt hij een onderzoeker die er doorheen zit en het opgeeft. Als Wang vraagt waarom, legt hij het uit met een fysieke metafoor.

  * Hij vraagt Wang om de biljardtafel te verplaatsen en een makkelijk schot te nemen. Dat lukt.
  * Hij vraagt het opnieuw, vanaf een andere plek. Het identieke schot lukt weer.
  * Hij vraagt het opnieuw, vanaf weer een andere plek. Het schot lukt opnieuw, want waarom zou het niet lukken?
  * En zo nog een paar keer.

Op deze manier laat het hoofdstuk zien dat natuurkundige principes _niet afhangen van plaats of tijd_. Het is niet dat op de ene plek zwaartekracht actief is, maar op de andere helemaal niet. Het is niet alsof op zondag ineens alle krachten anders werken!

Oftewel, het boek laat dit idee eerst _zien_, en daarna geeft het de algemene theorie. Vervolgens start hiermee Ã©Ã©n van de eerste mysteries: in zijn onderzoeken blijkt dit ineens niet meer waar te zijn. Hij herhaalt honderden keren exact hetzelfde onderzoek, en de resultaten zijn plotseling steeds anders! Hoe kan dat nou?!

Dat is de manier waarop je het wilt doen. En dat is waarmee het verhaal mij kan boeien.

(Dat _virtual reality_ spel is het beste voorbeeld hiervan. Dat hele spel bestaat alleen maar om, uiteindelijk, enkele _cruciale ideeÃ«n uit te leggen_. Maar als ik dat voorbeeld geef, moet ik veel te veel spoilers geven.)

Hoe meer ik erover nadenk, hoe meer dit hele boek wordt gered door een paar hele unieke en creatieve ideeÃ«n. (Over buitenaards leven, ons contact met hen, evolutie en technologie.) Alle andere aspecten, zoals ik hieronder zal aangeven, zijn eigenlijk vrij ondermaats.

## Wat vond ik minder?

### Voetnoten

Zoals gezegd had ik nog nooit zo'n type boek gelezen. Ik weet niet of dit voor alle sciencefiction geldt, maar in dit boek worden veel dingen gerelateerd aan waargebeurde zaken or namen. Als zoiets werd genoemd, stond er een voetnootje achter. (Waarop je kon klikken, of opzoeken als je een papieren boek hebt, om de extra informatie te krijgen.)

Ik weet niet wat ik hiervan vond. Die voetnoten daadwerkelijk lezen haalt je constant uit het verhaal. De bedoeling was misschien om het verhaal meer "echt" te laten lijken, meer alsof het "echt had kunnen gebeuren", maar daarvoor werd het dan weer veel te _weinig_ gebruikt. Het verhaal baseerde zich op waargebeurde zaken als het er niet echt toe deed, maar deed geen enkele poging daartoe als het wÃ©l interessant was geweest. 

Aan de andere kant, als dit je niet interesseert, kan je er natuurlijk overheen lezen zonder enige problemen.

### Ongebruikelijke vertelstijl

Nogmaals, ik weet niet of dit misschien de Chinese manier is van verhalen vertellen, of dat dit gebruikelijk is bij sciencefiction boeken. Ik vond het in ieder geval opvallend, soms positief, vaker negatief.

Het boek heeft regelmatig _hele_ korte scenes waartussen het steeds heen en weer springt. Dus dan ben je misschien een paar pagina's (hoogstens) in een bepaalde tijd/verhaallijn/perspectief, en dan spring je weer naar iets anders, en dan weer naar iets compleet anders, en zo ga je van de hak op de tak.

Om dat nog erger te maken, switcht het verhaal soms naar een andere vertelstructuur. Bijvoorbeeld, ergens richting het einde van boek 1 bestaat een hoofdstuk plots uit een transcript van een interview. Dus in plaats van de scene helemaal uit te schrijven, krijg je alleen een stuk interview alsof het een filmscript is. 

Ik _snap_ waarom de auteur dat zou doen. Het is een hele efficiÃ«nte manier van de informatie aan de lezer geven. Dat interview geeft letterlijk cruciale informatie, pagina's lang, met zo min mogelijk woorden. Ik kan zulke variatie en experimentele hoofdstukken alleen maar aanmoedigen!

Maar in dit geval werd het gebruikt op manieren die, in mijn ogen, het verhaal juist vÃ©Ã©l minder maakten.

Want wat gebeurt er nu de hele tijd? 

Het boek introduceert een _interessant probleem_ (een conflict, een mysterie, een vraag) ... 

... maar het wil zÃ³ efficiÃ«nt zijn dat het letterlijk drie pagina's later, in een andere scene, precies de hele oplossing _vertelt_.

Het doet niet eens een poging om het uit te spreiden. Om de spanning _langer_ op te bouwen en vast te houden. Om iemands achtergrond in stukjes te geven of een mysterie langzamer te ontvouwen.

Nope, dit nieuwe personage is plotseling belangrijk geworden, dus je gaat nu tien pagina's lezen waarin diegene zijn eigen autobiografie letterlijk _vertelt_! Hartstikke saai en de minst effectieve manier om het te doen.

Bijvoorbeeld, ergens halverwege het boek komt iemand in paniek naar een politieagent. Diegene is Ã©Ã©n keer bij naam genoemd, inclusief de uitleg dat Wang "niks van hem afweet en hij vrij teruggetrokken leeft". Hij is bang dat hij zal worden vermoord.

OkÃ©, interessant. Ik had graag wat langer iets opgebouwd met dit personage, maar okÃ©. Hij wordt vast vanaf nu belangrijk en we leren gaandeweg diens---

Nope! Hij legt nu _pagina's lang_ zijn hele geschiedenis en persoonlijkheid letterlijk uit. Hij wordt alleen onderbroken, eens in de zoveel tijd, doordat Wang een hele korte vraag stelt voor opheldering. 

(Dat is dÃ© techniek die beginnende schrijvers gebruiken als ze zien dat hun hoofdstuk Ã©Ã©n lange monoloog is: onderbreek eens in de zoveel tijd de monoloog met een snelle vraag! Maar dit is dus ook de techniek die je _afleert_ zodra je beter leert schrijven, want het is onrealistisch en saai om te lezen.)

Nou, nu die hele berg informatie aan de lezer is verteld, komt deze persoon na dit hoofdstuk nooit meer terug en is niet meer belangrijk.

Ditzelfde gebeurt ook met heel wat andere mysteries: ze worden veel te laat opgeworpen en vrijwel direct (met een grote dump informatie, zo efficiÃ«nt mogelijk) weer afgelost.

{{% remark %}}
Dit wordt beter in latere boeken, die iets duidelijker beginnen met een interessant probleem en dat langere tijd vasthouden. Of misschien was ik tegen die tijd meer gewend aan deze structuur.
{{% /remark %}}

{{% remark %}}
Hiermee doel ik trouwens ook op de schrijfstijl zelf. Het is erg functioneel en droog, bijna wetenschappelijk, en meer niet. Dat vind ik op zich geen ramp, hoewel het natuurlijk afstraalt op het gevoel dat het hele boek droog is en maar half over nagedacht.
{{% /remark %}}

Dit stukje uit een recensie van een andere grote auteur (Rick Riordan) somt mijn gevoel eigenlijk perfect op.

> "I found the novel a bit of a struggle until about halfway in. There are a lot of characters, and many of them seem like ciphers to advance the plot or mouthpieces to espouse ideas rather than living breathing people. Sometimes the prose seems like the summary of a novel rather than a novel."

### Soms vergezochte oplossingen

En het gevolg is dat veel van de "oplossingen" nogal ... matig voelen. Ja, ze worden goed uitgelegd. En als je er wat moeite in steekt, kan ik me inleven---met wat fantasie---in de bijzondere ideeÃ«n of technologie.

Maar omdat de ideeÃ«n vaak pas _op het laatste moment_ worden verteld aan de lezer, zonder opbouw of eerdere hints, voelt het alsnog alsof de schrijver het ter plekke bedacht. Je "begrijpt" ze pas lang nadat je het boek uit hebt, want op het moment zelf wordt je overvallen door deze compleet nieuwe informatie. (Die soms op de meest saaie en droge manier wordt verteld.)

### Boek 1 staat niet op zichzelf

Het eerste boek eindigt wat abrupt. Het kent eigenlijk geen "einde": dit verhaal werkt alleen als je alle boeken leest, want met alleen het eerste boek krijg je gÃ©Ã©n antwoorden en gÃ©Ã©n afronding van wat dan ook. (Bovendien heb ik wat vragen over de legaliteit van dingen en hoe Chinese politie werkt, maar dat zijn spoilers, dus die vertel ik hier niet.)

Is dit erg? Mwah. Ik vind dat delen ook op zichzelf moeten staan, wat is anders het nut van het ophakken in delen? Bovendien vind ik het wat veel gevraagd van lezers om te zeggen: "je krijgt alleen een volledig verhaal, met begin en eind, als je _alle drie_ de boeken koopt en leest". 

Aan de andere kant is dit niet het einde van de wereld en heeft boek 1 wel _iets_ van afronding.

## Conclusie

@TODO

## Spoilergrens!

Hieronder geef ik nog wat extra gedachten, maar deze keer met allerlei _spoilers_! Gij zijt gewaarschuwd!

@TODO

@TODO: Vooral over de veel te sneller (en letterlijke) opvolging van ideeÃ«n, verergerd door de hak op de tak.