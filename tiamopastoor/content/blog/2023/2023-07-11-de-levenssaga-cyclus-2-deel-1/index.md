---
title: 'De Levenssaga: cyclus 2 (deel 1)'
author: tiamopastoor
date: 2023-07-11T14:00:00+00:00
language: nl
thumb: /uploads/2022/10/levenssaga_website_header-1.webp
categories:
  - Miscellaneous
  - Updates

---
Dit artikel is een snelle aankondiging dat **de Levenssaga weer 5 nieuwe korte verhalen heeft!**

De website blijft zoals altijd op hetzelfde adres: [De Levenssaga][1]

Voor dat project schrijf ik elk jaar een "cyclus": 10 korte verhalen, één in elk tijdperk van die wereld. Deze eerste vijf zijn dus de _helft_ van de tweede cyclus.

De eerste cyclus heb ik allemaal in één keer geschreven, aangekondigd en gepubliceerd. Vanaf deze cyclus besloot ik het in stukken te hakken. Waarom?

  * Die 10 verhalen, hoe kort ook, zijn _samen_ gewoon dezelfde lengte als een flink dik fantasyboek.
  * Maar omdat het allemaal op zichzelf staande verhalen zijn, moet ik steeds véél extra inspiratie en ideeën opdoen tussen verhalen door. (Welke compleet nieuwe plek bezoeken we in het volgende verhaal? Welke compleet nieuwe personages zijn er? Klopt dit idee met de tien verhalen hiervoor? Enzovoort.)
  * Alles samengenomen is dat véél werk. Te veel om in één keer te doen en maar één bericht over te schrijven.

Dus ik heb de verhalen 1 t/m 5 in één keer geschreven, een pauze genomen, en ben nu bezig met 6 t/m 10. (Misschien hak ik het in de toekomst zelfs in drie of vier stukken. We zullen het zien, volgend jaar, als ik aan de derde cyclus begin.)

Deze tweede cyclus heet **De Keten van Voedsel.** Deze vijf verhalen gaan dus vooral over de grote, belangrijke stappen die het leven heeft gezet als het gaat om voedsel. Het ontstaan van planteneters, dan vleeseters, dan andere soorten jagers (aaseters, giftige dieren), en zo door naar hogere vormen zoals agricultuur.

Zoals altijd is het _verhaal_ belangrijker dan hoe _leerzaam_ of _accuraat_ het is. Een "educatief verhaal", dat 100% klopt met de geschiedenis en zoveel mogelijk feitjes vertelt, is niets anders dan een slecht verhaal dat niemand leest. En, tja, dan is de educatieve waarde precies gelijk aan _nul_, nietwaar? 

Ik zoek iets dat het algemene idee meegeeft, en misschien ~80% juist is, maar wel een spannend verhaal oplevert.

De eerste 5 tijdperken lopen vanaf het ontstaan van de aarde tot, ongeveer, de middeleeuwen. Aan het einde van deze verhalen heeft men dus een redelijke controle over voedsel, maar het is verre van modern. 

De laatste 5 verhalen zullen dit nog verder nemen. Zo is er ook een verhaal over de "stikstofcrisis" waarover al een tijdje veel te doen is in ons land. Dit was niet gepland! Ik had deze cyclus---de stappen in de "keten van voedsel" en hun verhalen---allang uitgedacht voordat die stikstofcrisis een ding werd. 

Zo zie je maar weer hoe geschiedenis zich herhaalt als mensen er niet van leren.

En als je deze keten blijft volgen, stapje voor stapje, kom je bij het allerlaatste verhaal uit op hele interessante ideeën ... 

_Stay tuned_ voor de laatste helft van deze cyclus!

 [1]: https://delevenssaga.nl