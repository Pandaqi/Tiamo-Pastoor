---
title: Slingerende Schoten!
author: tiamopastoor
date: 2019-09-17T16:00:29+00:00
language: nl
thumb: /uploads/2019/09/Slingerende-Schoten-Naamlogo-final-tinypng_result.webp
categories:
  - Games

---
Heb jij altijd al een cowboy willen spelen? Heb jij altijd al tegelijkertijd met je vrienden een kogel willen schieten, die vervolgens een of andere gekke route doorslingerde, om (hopelijk) de tegenstander te raken? Nou, dan heb ik het spel voor jou!

**Slingerende Schoten** is een simpel bordspel, ontworpen door mijzelf, dat je gratis kunt downloaden, printen en spelen.

> Dit is de hoofdpagina van het spel: [Slingerende Schoten](https://pandaqi.com/swerving-shots/)

In dit spel voor **2 tot 6 spelers** speel je cowboys, verwikkeld in duel met elkaar. Elke ronde heb je twee fases: de _bouwfase_ en de _schietfase_.

In de bouwfase mag iedereen nieuwe tegels plaatsen of bestaande tegels draaien. Op deze zeshoekige tegels staan lijnen aangegeven. Niet geheel verrassend, moeten deze lijnen kloppen, en de kogels in de schietfase die lijnen volgen!

Tijdens de schietfase razen alle kogels tegelijkertijd over het veld. Met een beetje geluk, komt je kogel uit waar je wilt. Maar als je pech hebt ... bots je tegen andere kogels, springt daardoor naar andere lijnen, en schiet misschien wel jezelf neer!

Hoe langer je kogel vliegt, en hoe meer tegels je passeert, hoe meer schade je aanbrengt. Maar als je té lang vliegt, en je blijft als laatste over, dan zal je daar de gevolgen van voelen ...

Hier zijn wat interessante statistieken:

  * Het spel duurt ongeveer **45-60 minuten**
  * De spelregels zijn **kort en simpel**, maar het spel kan behoorlijk tactisch/strategisch worden als je het tegen de juiste mensen speelt. (Zoals ik merkte toen ik het tegen mijn studievrienden van toegepaste wiskunde speelde ...)
  * Je hoeft (voor het basisspel) maar **drie A4-tjes aan materiaal** te printen.
  * Dit is mijn beste spel tot nog toe (vind ik zelf). Natuurlijk bouw ik met elk ontwikkelde spel meer ervaring op, maar dit spel is ook het meeste getest, omdat iedereen om mij heen het steeds opnieuw wilde spelen. (Bij mijn oudere spellen hadden ze het na twee testpotjes wel gezien.)
  * Dit spel heeft maar liefst **3 uitbreidingen!** Elke uitbreiding is maar één A4-tje aan materiaal en doorgaans twee of drie pagina's spelregels. Zie deze uitbreidingen als de volgende stap: als je het basisspel een beetje zat begint te worden, kun je naar uitbreiding 1, daarna naar uitbreiding 2, enzovoorto.

Mochten er onduidelijkheden of opmerkingen zijn, laat het weten!

Het fijne aan zulke "downloadbare spellen", is dat ik op elk moment het spel kan updaten. Als jij ontdekt dat iets in de spelregels niet klopt, of je merkt dat je een bepaalde regel toch niet zo leuk vindt, dan kan ik dat gewoon veranderen. Zo wordt het spel steeds beter!

 