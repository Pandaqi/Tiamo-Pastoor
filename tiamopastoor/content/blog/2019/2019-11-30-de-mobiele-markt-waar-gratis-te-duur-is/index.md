---
title: 'De mobiele markt: waar gratis te duur is'
author: tiamopastoor
date: 2019-11-30T16:00:11+00:00
language: nl
categories:
  - Games

---
Al jarenlang volg ik de markt van mobiele apps en spelletjes met gepaste interesse. Toen ik als kind mezelf leerde programmeren en spellen ontwerpen, was één van mijn grote dromen om mijn eigen spelletje op een iPhone te zien worden gespeeld.

Die droom is lang geleden vervlogen, precies op het moment dat ik realiseerde hoe de markt ervoor stond.

Ik zal een voorbeeld geven. Dit is een willekeurig spel dat ik heb aangeklikt op de App Store: [Idle Rollercoaster][1] Ik heb dit spel nooit gespeeld, nooit eerder gezien, het is willekeurig gekozen op basis van "hé, dit ziet er mooi en professioneel uit"

Als ik naar beneden scroll zijn dit de top 3 reacties/recensies. (Ik wilde niet de originele inhoud anders presenteren, dus het spijt me dat de meeste recensies een blok tekst zijn. Jammer genoeg weten mensen niet dat _paragrafen_ bestaan :p)


## Reactie #1

Gebruiker: **dude make it offline**

Recensie: 1 ster

Titel: I **am not even gunna talk about the ads... but i will**

Inhoud: Okay, so i am a developer also making games fun for players to play and enjoy. But when i downloaded this game, I WAS APPALLED of how many ADS there WERE. Right when you start the game, you immediately go ad after ad. I have NEVER SEEN a GAME with SO MANY ADS. Its just unacceptable. If you want to have players have a fun enjoyable play-through this game, ALL YOU HAVE TO DO IS TAKE OUT ALL YOUR ADS. Its just unbelievable of how much ads there are. Yeah i get it. Your company is hungry for money. But dude, its just unbelievable how much ads. Yeah, just a player playing for 10 minutes can get you at least $1000. No joke. So, the company who made this, just take out all the ads. Its just unacceptable. When i played it, i only played for 2 minutes and got 9 ads. Like game, cmon. You can do better. Like why do you put so many ads in? Im surprised your company is not even taken down for scam. And this game is a scam. So dont even try to make another game because i will report it with scam and ad abuse. So, how will it be?

 

## Reactie #2

Gebruiker: **Alpha the Dragon**

Recensie: 1 ster

Titel: **Too Ad-Driven**

Inhoud: Look, I’m a developer. I get the struggle of monetizing a game. But this game. This game in particular takes it just wayyyy out of line right out of the gate, to the point where I am driven to write my first review in nearly a year. It is nearly impossible to start up without watching ads unless you want to idle for absolute ages. Even then the ads are taking up nearly a quarter of the screen flashing at you, floating around, and just trying to get you to click on them. Even if you don’t click ads, periodically one will open anyway. Never in my life have I seen any game shove so many ads down a player’s’ throat right off the bat. I guess it’s profitable if enough users download it and just play for five minutes. I get that it’s an idle game and you’re supposed to wait. Just dial it back, please. It was a good concept. I wanted to like the game and tried to ignore it. But the ads were just too much. Uninstalled. Here’s to hoping that this suggestion makes the game more playable and appealing. I may consider trying it again.

 

## Reactie #3

Gebruiker: **SHXYNA**

Recensie: 5 sterren

Titel: **Idle Roller Coaster**

It’s a very entertaining game I love it! I recommend getting it, people say that it shows ads more than the game, but you don’t have to watch the ads. You just don’t press to watch the ad. Common Sense people. Also people say they get to California in an hour. I’d like to see them try. In about an hour you’d be finishing up the 2nd level. Also they never said it was going to be hard or easy and they never said the game will have more then 5 levels.

So you shouldn’t say things just to ruin peoples games this game is amazing! And if you make a game how else are you going to make money other than having many ads. That is probably the most common and only way to earn money in games.

 

## Wat moeten we hiermee?

Ik durf te zeggen dat bovenstaande reacties een vrij goede doorsnede zijn van de mobiele markt. De ene helft van de gebruikers geeft 1 ster, wordt boos, en klaagt over advertenties, de andere helft geeft 5 sterren en is doorgaans lovend over het spel van begin tot eind (wat dan weer verdacht is, maar goed).

Als je me niet gelooft, check zelf maar de recensies bij een stuk of tien, twintig spellen die jij er wel leuk uit vindt zien.

### Reactie #1

De eerste reactie is laaiend (dat weet ik, want hij typt HEEL VEEL HOOFDLETTERS) en zegt eigenlijk het volgende:

  * Je hebt te veel advertenties.
  * Iemand die voor 10 minuten speelt levert al 1000 euro op => jullie zijn duidelijk gierig en "money hungry"
  * Na 2 minuten spelen had hij al 9 advertenties gezien.
  * Haal ze allemaal weg, anders rapporteer ik jullie voor spam en misbruik.

Ten eerste: nee, gewoon nee. Advertenties worden gerekend per 1000 views: als 1000 mensen een advertentie zien, levert dat doorgaans een paar cent op.

Dus volgens zijn logica: 9 advertenties in 2 minuten, betekent 45 advertenties in 10 minuten, betekent zo'n 1/20 van een cent. Poe hee, die worden wel rijk zeg.

Ten tweede wil ik altijd de vraag stellen: hoe denk je dat spelontwikkelaars geld moeten verdienen dan?! Dit spel is gratis. De enige manier voor hen om te verdienen is door middel van advertenties. Maar nee hoor, dat is niet genoeg. Het spel moet gratis zijn, én het mag geen advertenties (of in-app aankopen) bevatten, anders is het natuurlijk spam en misbruik.

Deze persoon zegt dat hij zelf een developer is. Ik geloof er geen reet van.

Hoe onlogisch en oneerlijk deze reactie ook is, je komt hem overal op de App store tegen. Ja, misschien heeft dit spel wel relatief veel te veel advertenties. Maar het is gratis. Mensen hebben uren, weken, maanden aan zo'n spel gewerkt, om het te laten werken, om het er mooi uit te laten zien, om aan alle voorwaarden van de App Store te voldoen. Het kost 100 dollar om überhaupt iets te publiceren op de App Store. Mensen moeten de goden bedanken dat zo'n spel gratis is en alleen maar een hoop advertenties kent, maar nee hoor, ook dat is niet genoeg.

### Reactie #2

Door naar de tweede reactie. Deze persoon kan gelukkig beter typen. Hij zegt:

  * Ik ben ook een developer en begrijp dat je geld moet verdienen
  * Maar dit zijn veel te veel advertenties => je kunt het spel nauwelijks spelen
  * Dus 1 ster en gedeïnstalleerd

Dit is best een redelijk verhaal. Als de spelervaring wordt bedorven door zoveel advertenties, of je kunt het nauwelijks spelen, is het je goed recht om 1 ster te geven en te deïnstalleren.

Het verbaast me niks dat zo'n reactie van een developer komt en dat hij begint met "dat hij begrijpt dat je geld moet verdienen" Gelukkig zijn er nog redelijke mensen op deze wereld.

Maar wat ik eigenlijk vooral interessant vindt, is dat hij feedback geeft en een soort "opening" geeft: verminder aantal advertenties, en ik geef dit spel weer een kans.

De maker van het spel heeft hier geen gehoor aan gegeven en zal dit ook nooit doen. Ik heb deze reactie honderden keren gezien ("minder advertenties, dan speel ik het weer"). Als er al een reactie komt, dan legt de ontwikkelaar netjes uit dat ze geld moeten verdienen en verandert niks. Waarom is dit zo? Het is zeldzaam om (goede) feedback te ontvangen, waarom luisteren ontwikkelaars hier dan niet naar?

Nou, dat brengt ons bij de derde reactie.

### Reactie #3

Deze persoon vindt het een GEWELDIG spel en wil even al die negatieve recensies de kop indrukken! Vooral het zinnetje aan het einde is interessant: zeur niet over de ads, hoe gaan ontwikkelaars anders nog geld verdienen?

Nou, hier is een ideetje: door GELD TE VRAGEN VOOR HUN WERK.

Maar niemand overweegt dat überhaupt nog. Spellen horen gratis te zijn, zo denkt de klant inmiddels. En de helft van de klanten "accepteert" daarmee de advertenties, de andere helft wordt zelfs daar nog boos over.

Grote namen in de spelindustrie (zoals de ontwikkelaar van de Godot Game Engine, die ik veel gebruik) zeiden jaren geleden al: "ga geen geld vragen voor je mobiele spel; mensen kopen het gewoon niet meer. Gebruik advertenties. Beter nog, mijdt de mobiele markt in z'n geheel."

Een vriendin van mij zei ooit, toen ik haar vroeg hoeveel geld ik zou vragen voor een zelfgemaakt spel waar ik MAANDEN aan had gewerkt, "nee joh, maak het gratis, niemand koopt het maar mensen kijken toch wel advertenties"

(Spoiler: ik heb het gratis online gezet, maar zonder advertenties, en het spel is dan ook nauwelijks gespeeld en heeft mij niks opgeleverd.)

Nou lijkt deze reactie (op dat App Store spel) me nog oprecht, maar ik weet ook dat er veel neprecensies worden gekocht voor mobiele apps. Hele legers mensen staan klaar om, wanneer jouw spel uitkomt, heel snel 5 sterren te geven en meer dan lovende recensies te schrijven. Er zijn inmiddels vele bedrijven die dit soort "services" regelen---natuurlijk wel tegen een flinke betaling.

Als je maar genoeg van die mensen inzet, zal je spel zichtbaar worden (op de homepage verschijnen, bijvoorbeeld), en zal het al die negatieve recensies wegduwen, met als gevolg dat bijna ELK spel op de mobiele markt tussen de 4.0 en 5.0 sterren heeft. Ga maar na. Hoe goed of slecht, groot of klein, nieuw of oud, negatieve recensies of niet, bijna alle spellen hebben een score van rond de 4.5 sterren. Dit is niet alleen ongeloofwaardig, het is ook nog super onpraktisch: hoe weet de consument nou welk spel hij moet kiezen?

## Maar ... waarom?

En daarmee komen we bij de belangrijkste vraag: waarom gebeurt dit? Waarom komt niemand in opstand? Hoe is het zo ver gekomen dat niemand geld vraagt voor zijn spel, niet meer ingaat op feedback van spelers, en in plaats daarvan hun spel volgooit met tientallen advertenties?

Het antwoord? Omdat het werkt.

Er zijn mensen die elke week een nieuwe app publiceren. Het spel zelf stelt niks voor. Het is niet innovatief, niet knap gemaakt, niet per se heel mooi of interessant. Maar nieuwe apps krijgen de aandacht, en die paar dagen dat de app "nieuw" is, zal diegene misschien 1000 euro aan advertentieinkomsten bijeen kunnen harken. Als je het volhoudt elke week zo'n flut game te lanceren, verdien je gewoon netjes 48 000 euro per jaar.

Tegelijkertijd zijn er dus mensen die wél goede spellen maken, maar ze alsnog gratis online zetten. Waarom? Dezelfde reden. Een echt goed spel zal iets langere houdbaarheid hebben, iets meer aandacht krijgen vanuit andere media, en dat moet net genoeg zijn om de advertenties inkomsten te laten genereren.

Er is nog maar een handjevol ontwikkelaars dat geld vraagt voor mobiele spellen (meestal 2 tot 5 euro, zeker niet meer dan 10 euro). Maar deze ontwikkelaars hebben allemaal een speciale status: ze zijn een grote studio met veel naamsbekendheid, of ze zijn al vanaf het begin een grote speler in de mobiele markt en hebben zo hun netwerken en voordeeltjes.

(Neem het spel **Monument Valley**. Een mooi spel, een goed spel, zeker. Voor het eerste deel hebben ze geld gevraagd, en voor het tweede deel ook, en mensen blijven het kopen. Niet omdat het zoveel geld waard is, in mijn optiek: deel twee heeft maar tien levels die niet eens uitdagend zijn. Maar omdat ze bekend zijn en voor het eerste deel van buitenaf veel positieve aandacht hebben gekregen.)

Het gevolg is dus dat de App Store wordt overspoeld met honderden slechte spellen ("garbage games") elke dag. Miljoenen mensen verdoen hun tijd met deze spellen en met het bekijken van de ene advertentie na de ander. Maar omdat het werkt, omdat het geld oplevert, blijft deze cyclus in stand. Het had allemaal veel mooier kunnen zijn: voor een paar euro krijg je spellen van hele hoge kwaliteit en hoef je nooit meer advertenties te zien. Maar dat hebben mobiele spelers redelijk voor zichzelf verpest.

Is het dan allemaal slecht? Nee, dat is nog het ergste. Er zijn echt heel veel mooie, goede, werkende, knappe spellen op de App Store. Maar ook die zijn gratis. Ook die krijgen gezeur en negatieve recensies over advertenties, of dat de uitbreiding wél geld kost. Hoe goed of slecht je ook bent, uiteindelijk zal al je harde werk gratis online komen, en je zal er alleen gezeur voor terug krijgen.

Ik vind die verhalen nog het meest hartverscheurend. Elke keer als ik online een verhaal tegenkom van iemand die zijn ziel en zaligheid in een mobiele game heeft gestopt, en vervolgens maar 12 cent heeft verdiend en een gemiddelde van 1.5 ster heeft vanwege twee advertenties in het spel, breekt mijn hart een beetje.

## Hoe is dit zo ver gekomen?

Ooit is iemand begonnen met gratis spelletjes en advertenties---als experiment, opzettelijk, per ongeluk, weet ik veel---en dat werkte belachelijk goed.

In de vroege dagen van de smartphone had je een paar ontwikkelers die echt MILJOENEN verdienden met hun gratis spel + advertenties. (Misschien herinner je "Flappy Bird" nog, of "Crossy Road", of soortgelijke spellen.)

Ja, dat wilde de rest ook. De App Store werd overspoeld met gratis spelletjes en verschillende advertentiemodellen. Langzamerhand werd dat de nieuwe norm.

Bovendien, vanwege de enorme stroom aan spelletjes elke dag, moest je er op de een of andere manier uitspringen. Wat is nou een betere manier om eruit te springen, dan om je spel helemaal gratis te maken? En de uitbreiding ook! En korting voor het volgende spel! En elke dag nieuwe levels!

Dus prijzen werden lager, terwijl spellen steeds complexer en groter werden, en dat kun je gewoon niet in stand houden.

Nu zijn alle spellen gratis en bomvol van de advertenties (en in-app aankopen) ... en dat is nog steeds niet genoeg, zoals bovenstaande reacties aantonen. Ergens moet de bom barsten, zou je zeggen, maar dat gebeurt al jaren niet.

## Hoe lossen we dit op?

Eigenlijk is de oplossing heel simpel: iedereen moet geld gaan vragen voor zijn werk. Dat is niet meer dan normaal. Als je een boek schrijft, ga je die niet gratis drukken en bij iedereen door de brievenbus gooien. Als jouw film in de bioscoop draait, moeten mensen betalen voor het kaartje. Zelfs als de film uiteindelijk heel slecht blijkt, of als mensen hem uiteindelijk niet zo leuk vonden, of als het ietsje duurder is dan mensen zouden willen.

Want dat is een argument dat mensen vaak geven:

  * Oh, het spel is toch zo klein.
  * Oh, maar het spel is niet eens zo goed.
  * Oh, maar ik heb maar vijf levels gespeeld.
  * Oh, maar dit is een beginnende ontwikkelaar/nieuw bedrijf.

Nee.

> Als jij werk verricht, als jij een product maakt, moet je daarvoor worden gecompenseerd.

Ik ben zelf even schuldig. Al mijn werk tot nog toe staat gratis online. Ik wilde er wel geld voor vragen, maar toen kwam die vriendin dus met die uitspraak, die werd beaamd door vele anderen.

Als ik er al geld voor vraag, is er vaak wel een gratis demo die feitelijk het hele spel is, of vraag ik "maar" 2 euro of iets dergelijks.

Daar komt verandering in. Ik ben maar één iemand, en alles behalve een grote naam in de spellenwereld, maar ergens moet het beginnen. Vanaf nu ga ik geld vragen voor al mijn projecten. Ik zal wel gratis demo's aanleveren of hier en daar iets kleins gratis maken, maar alleen vanwege marketing en zodat mensen kunnen checken of ze het iets vinden---nooit als vervanging voor het hele product.

En ik zal overal waar ik kom proberen andere ontwikkelaars/kunstenaars aan te sporen geld te vragen.

Het is op dit moment een hel om een spelontwikkelaar te zijn, zeker als je ook maar enige interesse hebt in de mobiele markt, en dat vind ik geen fijn vooruitzicht (mede voor mezelf, natuurlijk). Na 10 jaar spellen maken heb ik letterlijk 0 euro verdiend. Niet omdat het allemaal zo slecht was (als ik de recensies van iedereen om me heen mag geloven, en mijn eigen oordeel), maar omdat ik 0 euro heb gevraagd.

Mocht je dit lezen en zelf een ontwikkelaar zijn, dan hoop ik dat je leert van mijn fouten. Weet wat je werk waard is. Vraag dat ervoor.

Mocht je dit lezen en wel eens spelletjes spelen, dan hoop ik dat je de ernst van de situatie beseft en eventueel je gedrag kunt aanpassen. Wees kritisch op alle spellen die je voorbij ziet komen, maar besef tegelijkertijd dat ontwikkelaars ook geld moeten verdienen. Steun alleen de spellen en de ontwikkelaars die het verdienen en die hun best doen echte kwaliteit te leveren.

Zo, dit is een raar artikel. Een mengeling van App Store geschiedenis, een boos verhaal over asociale spelers, en vervolgens een idealistische oproep.

Zodoende heb ik ook geen passende afsluiter voor het artikel, dus we doen het maar met: toedeledokie!

 [1]: https://apps.apple.com/us/app/idle-roller-coaster/id1459059300