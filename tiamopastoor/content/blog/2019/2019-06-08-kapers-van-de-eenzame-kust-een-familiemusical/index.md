---
draft: true
title: Kapers van de Eenzame Kust â€“ een familiemusical
author: tiamopastoor
date: 2019-06-08T12:17:37+00:00
language: nl
categories:
  - Miscellaneous

---
Het is weer de hoogste tijd: ik heb een musical geschreven!

De musical heet "_Kapers van de Eenzame Kust_" en is gratis te downloaden en op te voeren.

> De pagina met alle uitleg en bestanden is hier te vinden: [[Musical] Kapers van de Eenzame Kust](/kapers-van-de-eenzame-kust/)

**Over het stuk:** dit stuk is bedoeld voor een grote groep (13 rollen + ensemble), heeft de lengte/grootte van een professionele familiemusical (1.5 uur voor de pauze, 1 uur na de pauze), en heeft 17 nummers (netjes uitgeschreven op bladmuziek). Geen enkele rol is een piepkleine bijrol: ze doen allemaal hele belangrijke dingen. De muziek is (relatief) simpel te spelen en zingen: hoewel elke rol moet zingen, is het maximale benodigde bereik 1-1.5 octaaf, waardoor zangstem/zangbereik van uw cast geen groot probleem moet worden.

**Is het echt gratis? Waarom?** Ik zou het geweldig vinden als veel mensen dit stuk uitvoeren (met hun toneelclubje, een amateurtoneelgroep, op de middelbare school, wat dan ook). Voor die mensen is het geheel gratis te gebruiken en heb ik het stuk zo simpel mogelijk gehouden (qua decor, attributen, muziek, en andere vereisten).

Mochten er vragen of problemen zijn bij uw uitvoering, neem dan contact met mij op.

Mocht u het stuk tegenkomen en professioneel willen produceren, neem dan ook met mij contact op.

**Waar gaat het stuk over?** Het stuk gaat over opgroeien, wat het betekent om jong te zijn, de relatie tussen kinderen en ouders, en vooral (zoals je verwacht) _eenzaamheid_. We volgen specifiek het avontuur van de twee hoofdpersonen (Milo en Anna), terwijl ze wegrennen van huis/school, op zoek naar de mythische "Kapers"---een groep jongeren, op een eiland ver weg, die nooit meer opgroeien. Onderweg leren ze veel over zichzelf en hun toekomstdromen, zijn er rare dingen aan de hand met de Kapers, en gebeuren er veel spannende, grappige en vooral emotionele dingen.

**Verder nog iets?** Het idee begon als een afscheidsmusical ("groep 8 musical"), maar werd gaandeweg steeds meer een familiemusical. Dus ik besloot er twee versies van te maken.

> Deze versie (de "volwassen versie") is heel duidelijk een serieuze musical, te spelen met een groep jongeren en/of volwassenen.

> Ik ben nu nog bezig met de "kinderversie" (of "groep 8 versie"), maar daarvoor moet veel aangepast, aangezien alle volwassen rollen weg moeten en het script een stuk korter moet.

**Goh, wat een leuk logo heeft deze musical.** Nou, wat leuk dat je ernaar vraagt! Als je wilt weten hoe ik die gemaakt heb, lees dan vooral mijn artikel over het logo ontwerp. Dit is de link: [Logo Ontwerp ("Kapers")][1]

 [1]: /typische-tekeningen/logo-ontwerp-kapers/