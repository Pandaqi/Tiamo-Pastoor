---
title: Pandaqi â€“ Mijn game studio
author: tiamopastoor
date: 2019-12-20T17:52:15+00:00
language: nl
thumb: /uploads/2019/12/pandaqi_gamestudio_header_result.webp
categories:
  - Games

---
Het is weer zover! (Ik heb het idee dat de laatste tijd elk artikel met deze zin begint.)

Ik heb een nieuwe website gebouwd. Op deze website staat een overzicht van mijn spellen en per spel een unieke "landing page" (met alle informatie, screenshots, trailer, link om te downloaden, et cetera).

De link is: [Pandaqi---Indie Game Dev creating local multiplayer games][1]


## Maar Tiamo, je hebt al zoveel websites?

Ten eerste: dat valt best mee, ik heb er maar 3.

Ten tweede: ja, ik heb ook lang getwijfeld of ik wel een nieuwe website moest oprichten. Maar uiteindelijk liep ik keer op keer tegen hetzelfde probleem aan: ik publiceerde mijn spel ergens, of ik praatte erover met mensen, maar ik had _geen enkele plek om potentiÃ«le spelers naartoe te sturen_._ _

Mijn blog is in het Nederlands en gaat over heel veel andere dingen, mijn portfolio gaat over wÃ©Ã©r heel veel andere dingen, en de derde website is een tutorial website. Dus ik had een nieuwe plek nodig voor al mijn _game_-gerelateerde bezigheden.

![](/uploads/2021/09/pandaqi-website-1_result.webp)

## Er staan maar drie spellen op?

Ja, dat vond ik ook een beetje jammer. Ik heb nou eenmaal nog niet meer spellen die ik "professioneel" of "afgemaakt" zou durven noemen.

Ik ben hard aan het werk om de website een beetje op te vullen met kleinere spelletjes, maar uiteindelijk moet je maar denken: kwaliteit boven kwantiteit. Een goed spel maken kost 6-12 maanden. Ik denk dat het niet raar is dat ik als 22-jarige geen catalogus van tientallen spellen onder mijn riem heb. (Mag dat? "Under my belt" zo vertalen? Ik hoop het, want iets mooiers had ik niet.)

{{% update %}}
Dit is Tiamo uit de toekomst die dit artikel terugleest. **Nee, dit is fout**. 

Als je jong bent, maak zo veel mogelijk kleine projectjes als je kan. Kwantiteit over kwaliteit. Ga niet proberen in Ã©Ã©n keer een "goed spel" of "professioneel spel" te maken en daar een jaar voor uittrekken. Het zal niet afkomen, je zal vele fouten maken, het zal langer duren, en je zal alle motivatie verliezen. Je moet eerst je vaardigheden opbouwen (als je jong/nieuw bent in een gebied) en dat doe je door _heel veel miniprojecties te maken_.

Zo. Ik zou willen dat iemand dat tegen mij had gezegd. Dan was mijn carriÃ¨re (en vaardigheid) iets sneller op gang gekomen. Maar ach, daarom zeg ik het nu!
{{% /update %}}

Daarnaast, zoals je misschien al had gemerkt, focus ik op Ã©Ã©n heel specifiek genre: multiplayer spellen die je samen op dezelfde computer (of mobiel) speelt. Het heeft lang geduurd voordat ik mijn lievelingsgenre had gevonden en misschien nog wel langer voordat ik doorhad hoe je daar goede spellen voor maakt. (Het is Ã©Ã©n ding om vier controllers te ondersteunen. Het is iets anders om een spel zo te ontwerpen dat die vier spelers ook Ã©cht moeten samenwerken en iets interessants te doen hebben.)

Maar ik heb inmiddels een waslijst aan ideeÃ«n die ik hÃ©Ã©l graag zo snel mogelijk uitwerk, dus dat komt wel goed denk ik.

![](/uploads/2021/09/pandaqi-website-2_result)

## Wat is er speciaal aan deze website?

Het is niet alleen een website ... het is ook een spel! Ik heb een "quest"-systeem ingebouwd in de website. Dit betekent dat je willekeurige grappige "opdrachten" krijgt die je kunt vervullen, waarvoor je punten krijgt (en meteen weer een nieuwe opdracht).

Sommige van die opdrachten spelen zich af op de website. Zo heb ik bijvoorbeeld 10 panda's verstopt op de websites en jij moet ze zoeken ðŸ™‚ Andere opdrachten zijn algemene dingen, zoals "geef iemand een knuffel", "ga sporten" of "leer iets nieuws".

Iedereen die ik de website heb laten zien heeft inmiddels enthousiast naar tien panda's lopen zoeken, dus het quest-systeem is in ieder geval geslaagd. Of ze daadwerkelijk de website hebben gelezen, is een andere zaak ...

![](/uploads/2021/09/pandaqi-website-3_result)

## Dus, wat moet ik met deze website?

Als mensen geÃ¯nteresseerd zijn in een spel van mij (of het algemene genre waarin ik werk), zullen ze deze website snel vinden en alle informatie vinden die ze nodig hebben.

Als mensen benieuwd zijn wie "Pandaqi" nou eigenlijk is, bevat deze website ook alle informatie (mijn filosofie, mijn spellen, hoe je mij kunt volgen/bereiken, etc.)

Als mensen denken: "HÃ©, weet je waar ik nou echt zin in heb? Een website bezoeken die tegelijkertijd een spel is." Nou, dan denk ik dat dit een van de weinige websites is op het hele internet die aan die behoefte kan voldoen.

Verder hoop ik natuurlijk dat het leuk is om te lezen, mooi om naar te kijken, en dat het mensen inspireert om mijn spellen te kopen (of zelf spellen te gaan maken, daar teken ik ook voor).

Dit was weer een update van Pandaqi! Tot de volgende keer!

 [1]: https://pandaqi.com
 [2]: /uploads/2021/09/pandaqi-website-1_result.webp
 [3]: /uploads/2021/09/pandaqi-website-2_result.webp
 [4]: /uploads/2021/09/pandaqi-website-3_result.webp