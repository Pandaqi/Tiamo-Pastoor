---
title: Microsoft Excel
author: tiamopastoor
date: 2018-05-02T20:04:00+00:00
language: nl
categories:
  - Anecdotes

---
Ik heb niet veel aanvaringen gehad met Microsoft Excel. Toch durf ik met zekerheid te vragen: _waarom!?_

Het begint al met de simpele dingen. Ik heb een spreadsheet waarin een bepaalde kolom een specifieke formattering moet hebben ("nummer nummer**:**nummer nummer"). In plaats van dat Excel dit zonder problemen laat gebeuren, moet ik helemaal naar de instellingen toe om een custom column opmaak te maken en toe te passen. Oké. Prima. Ik sla de spreadsheet op, ik ben tevreden.

De volgende dag open ik hetzelfde bestand. Wat denk je? Excel heeft automatisch al die velden terug veranderd naar het verkeerde formaat! Jeej! Alles overhoop, ik moet alles opnieuw exporteren en instellen! _En dat doet hij vanaf nu elke keer_.


Oké. Prima. Dan ga ik nu maar een nieuwe kolom invullen. Tekst data. Wat zeg je? _Excel kan niet omgaan met nieuwregels_. Elke keer als ik een nieuw stukje kopieer naar de spreadsheet, wordt het omgezet naar één lange regel. Nog erger: de optie "wrap text" wordt automatisch aangezet (zelfs als ik hem expliciet uitzet, overal!), waardoor de tekst enorm lang wordt en de hele layout van de tabel verpest.

Oké. Prima. Dan druk ik elke keer wel weer opnieuw op zeventien knopjes. Ik sla de spreadsheet op, ik ben tevreden.

De volgende dag open ik hetzelfde bestand. Zoals altijd: ik zoek het bestand op in mijn verkenner, dubbel klik, en verwacht meteen in het bestand te zitten. _Wat? Waar is het bestand?!_ Ik wordt begroet met een blanco scherm. Vervolgens moet ik via Excel _opnieuw_ het bestand vinden op mijn computer, en opnieuw openen. _Dit moet vanaf nu elke dag_.

Maar het aller, aller, _allervervelendste_ moet nog komen. Als je een waarde wilt invullen in een cel, moet je dubbelklikken. Simpel. Makkelijk. Wat kan er mis gaan? Nou, kijk voor uzelf:

![](/uploads/2018/05/EXCELSHIT.gif)

HIJ GAAT AUTOMATISCH HELEMAAL TERUG NAAR HET BEGIN VAN DE SPREADSHEET ALS JE PER ONGELUK NIET PRECIES MIDDENIN HET MINUSCULE CELLETJE KLIKT! AAAAAH.

Niet prima. Excel, het is uit. (Grapje, ik heb geen andere keus dan je gebruiken. Maar zodra het kan exporteer ik je naar **.csv** formaat en laat ik je links liggen. Ha!)

_Opmerking:_ ik weet dat je ook de formulebalk bovenin kunt gebruiken ipv dubbelklikken, maar dat is meer werk, en dan kun je niet alles selecteren met ctrl+A. Kortom: ik snap het gewoon niet.