---
title: Mission Uncontrollable!
author: tiamopastoor
date: 2020-07-17T14:21:27+00:00
language: nl
thumb: /uploads/2020/07/name_logo_result.webp
categories:
  - Games

---
Als je interesse hebt in computerspellen, of het nou _spelen_ of _zelf maken_ is, kan ik "game jams" ten zeerste aanraden.

Een _game jam_ is niets anders dan een competitie waarbij je in _zeer korte tijd_ volgens een bepaald _thema_ een spel moet maken. Sommige game jams duren een maand. Sommige duren slechts 48 uur (een weekend). Bij sommige moet je helemaal vanaf nul beginnen, bij andere mag je oude code of geluidseffecten van jezelf hergebruiken.

Hoe de game jam ook in elkaar steekt, het is een geweldige uitdaging. Een prachtige manier om te leren _sneller te werken_ en _dingen af te maken_.

Je hebt maar 48 uur voor een heel spel, begin tot eind, dus je moet prioriteiten instellen en vooral niet teveel aan jezelf twijfelen.

Nou, om al die redenen heb ik onlangs weer meegedaan een een game jam. Sterker nog, ik deed mee aan de grootste online jam ooit: de **GTMK Game Jam 2020**, georganiseerd door de zeer populaire YouTuber genaamd _Game Maker's ToolKit._ 

Hij maakt al jarenlang zeer goede en professionele filmpjes over hoe spellen in elkaar steken, hoe je ze beter kunt maken, waar mensen plezier uithalen, en dat soort dingen.

Een groot deel van de aandacht voor deze game jams komt dan ook niet van ontwikkelaars die meedoen, maar van _spelers_ die weten dat er altijd hele goede en innovatieve spellen uitrollen. Ook dit jaar heb ik enkele spellen voorbij zien komen waarvan ik denk: "wow, dit is slim, en mooi, dit zou je voor twintig euro in de winkel kunnen zetten!" (Wat ook weer enigszins demotiverend is, maar goed.)

> Dit is de pagina voor alle spellen van de gehele wedstrijd: [GMTK Game Jam 2020](https://itch.io/jam/gmtk-2020)

> En dit is mijn spel dat ik heb ingestuurd: [Mission Uncontrollable](https://pandaqi.itch.io/mission-uncontrollable)


In dit spel bestuur je twee poppetjes tegelijk, die willen vluchten uit een gevangenis en niet gezien mogen worden door camera's (en andere "surveillance monsters").

Het thema was "Out Of Control". Hoe heb ik dat ingezet? Nou, je hebt in het begin nog niet alle _controls_ te pakken! Terwijl je speelt, moet je alle toetsen nog vinden. Met elke toets die je vindt, kan je karakter iets nieuws (zoals vechten, springen, exploderen, rollen, etc.)

Je kunt controls overgeven aan het andere personage ... maar als Ã©Ã©n van de poppetjes ooit helemaal zonder controls is, wordt hij helemaal gek en gaat _out of control_! Hij doet elke seconde een willekeurige actie! (Wat niet zo handig is als je heel voorzichtig een camera probeert te ontwijken ...)

Het is altijd bijzonder hoeveel je gedaan kunt krijgen onder zo'n strikte tijdslimiet. Als het een ander project was geweest, had ik na een paar uur werken wel gedacht "tijd voor iets anders", en had dezelfde hoeveelheid productiviteit me waarschijnlijk meerdere weken gekost.

Oftewel, ik ben heel blij met het eindresultaat! Het is gewoon een speelbaar, leuk, interessant spel met een uniek mechanisme dat elke keer anders is. Natuurlijk is er nog veel mis en kan er veel beter, maar dit is al een mooie basis. Met een paar extra weken, kan dit misschien een serieus spel worden dat ik kan verkopen voor een paar euro.

Mijn broertje en zusje hadden er in ieder geval veel lol mee, dus dan is het altijd goed. Maar vooralsnog heb ik bijzonder veel reactie op het spel (een stuk of vijftien comments en veertig ratings), dus het schijnt aan te slaan, en wie weet kom ik wel bij de top X beste spellen van de wedstrijd!

Ik zou zeggen: als je zin hebt, en zeker als je een vriend(in) hebt om samen mee te spelen (mijn spellen zijn altijd multiplayer), probeer het uit ðŸ™‚

 

## Update

De ratings zijn bekend!

In totaal waren er **5,340** inzendingen. De gemiddelde aantal ratingen per spel was **26.8**

Mijn spel had **49** ratingen. Ik had geen enkele reclame gemaakt, ik ben sowieso geen bekende naam, wat mij het idee geeft dat dit puur op basis is van hoe goed het spel zelf is. Dat ik dubbel zoveel ratings heb als het gemiddelde zie ik als een grote overwinning ðŸ™‚

Dit waren de ratings voor mijn spel (op een schaal van 0 tot 5 sterren):

  * **Originality (#96):** 4.224
  * **Presentation (#551):** 3.857
  * **Fun (#1360):** 3.082
  * **Overall (#656):** 3.531

Dit zie ik ook als een grote overwinning!

De reden dat ik zo laag scoor op "Fun" is waarschijnlijk omdat het spel nÃ©t iets te moeilijk was, een sterkere _tutorial_ had kunnen hebben, en een paar features mistte in hoe de camera werd bestuurd.

(Bijvoorbeeld, als jouw poppetjes te ver uit elkaar waren, zoomde de camera superver uit om ze allebei in beeld te houden. Dat maakt het spel haast onspeelbaar en haalt natuurlijk het _plezier_ naar beneden.)

Ik ben wel enigszins verbaasd over de lage rating voor _presentation_, aangezien mijn spel er overduidelijk beter uitziet en meer afgewerkt is dan enkele andere spellen die in de top 100 stonden. Misschien moet ik binnenkort mijn spel nog maar eens bekijken om te zien of er wat ruwe randjes zijn die ik had gemist.

Het feit dat ik de top 100 heb bereikt voor originaliteit is precies wat ik wilde ðŸ™‚ Ik maak altijd experimentele en innovatieve spelen, dit voelt als een kleine bevestiging dat ik daarmee goed bezig ben. Dus wie weet: met iets meer _fun_ en een iets meer afgewerkt spel, had ik misschien de algehele top 100 wel gehaald.

Dat wordt een uitdaging voor volgend jaar!