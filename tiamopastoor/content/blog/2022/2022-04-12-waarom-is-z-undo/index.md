---
title: Waarom is "Z" undo?
author: tiamopastoor
date: 2022-04-12T14:00:00+00:00
language: nl
categories:
  - Miscellaneous

---
Vrijwel iedereen kent wel de toetscombinatie om iets ongedaan te maken in een programma: CTRL + Z. (Of CMD + Z voor Apple mensjes.)

Net zoals iedereen wel eens in het echte leven wenste dat ze deze knop konden indrukken :p 

Zeker toen ik nog naar school ging maakte ik constant fouten in mijn aantekeningen en had ik meteen de neiging om "undo" te doen, om vervolgens tot mijn verbazing (en schaamte) achter te komen dat het niet bestond in het echt en dat ik gewoon met mijn vinger op het papier aan het drukken was.

Maar ... waarom? Waarom "Z"?

In eerste instantie zoek je natuurlijk naar relevante woorden die met een Z beginnen. Maar die zijn er niet. "Zet het terug", "Zet ongedaan maken", "Zoef terug in de geschiedenis", dat soort dingen.

Maar dit is natuurlijk niet in Nederland uitgevonden. En in het Engels kon ik al helemaal niks vinden. (Er zijn sowieso weinig Engelse woorden met een Z kwam ik achter ... )

Jammer genoeg is het antwoord best wel saai.

We hadden al "CTRL + C" voor _copy_. Toen bedachten we "CTRL + V" voor _paste_, niet omdat de V er iets mee te maken heeft, maar omdat het náást de C staat. Tja, toen kwam "CTRL + X" voor _cut_.

Wat blijft over? Welke letter staat ernaast? Precies, de Z.

En waarom precies deze onderste rij? Omdat het dicht in de buurt van die CTRL toets is. Dat maakt het zo makkelijk en snel om de _undo_ te gebruiken.

Waarom schrijf ik hier een artikel over? Ik heb geen idee. 

Ik vond het grappig dat we allemaal deze sneltoetsen kennen en gebruiken, terwijl ze op het eerste gezicht nergens op slaan :p

Zo zijn er ook veel programma's die een "redo" hebben, vaak CTRL + Y. Waarom Y? "Yeet it back again"? "You needed that, undo the undo"? 

Dat is totaal niet in de buurt van al die andere letters! Waren ze bang dat je die per ongeluk ging indrukken? Wat trouwens niet raar is, want ik heb iets te vaak per ongeluk mijn werk afgesloten door CTRL + Q te typen.

(Nou zullen mensen die veel digitaal werken, voor muziek, of illustratie, of film, dit het meeste herkennen. Ik denk dat de gemiddelde persoon niet weet dat CTRL + Y (of SHFT + CTRL + Z) de _redo_ is op de meeste plekken.)

Op diezelfde manier zit het tikken op een touschscreen inmiddels in ons. Zelfs als een scherm gewoon, zeg maar, een _normaal niet-touch scherm is_, gaan mensen er automatisch met hun vingers aan zitten. Dan laat ik een paar illustraties zien op mijn oude vertrouwde laptop, beginnen mensen ineens naar voren te leunen, leggen hun vinger erop, en proberen door de plaatjes heen te swipen. 

Ach ja. Mensen zijn soms raar. En grappig. Tot zover deze anekdote.