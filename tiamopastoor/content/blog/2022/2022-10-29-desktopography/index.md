---
title: Desktopography
author: tiamopastoor
date: 2022-10-29T14:00:00+00:00
language: nl
categories:
  - Miscellaneous

---
Ik had vroeger een welbekend probleem: _wat wordt de achtergrond van mijn computer?_

Foto's van mezelf, vrienden, of familie, zijn nooit van het juiste formaat en te druk. (Zeker vroeger kreeg je dan een lelijke rotzooi van pixels met zwarte randen.) Bovendien had ik deze nauwelijks.

Iets enorm simpels (zoals gewoon een _compleet zwarte achtergrond_) was weinig inspirerend. Je start je computer op, je wordt begroet met iets lelijks, en je hebt meteen geen zin meer om productief te zijn.

Online plaatjes zoeken is al helemaal het wilde westen. De meeste zijn te klein, of te druk, of hebben een stom watermerk eroverheen, of eisen dat je je eerst "inschrijft voor hun nieuwsbrief".

Ik zoek gewoon iets dat er _leuk en inspirerend uitziet_, maar tegelijkertijd niet _afleidt terwijl ik de computer probeer te gebruiken_. Hoe moeilijk kan het zijn?

En toen ontdekte ik de oplossing: [desktopography][1]! 

Sinds die dag, inmiddels bijna vijftien jaar geleden, heb ik altijd een van hun ontwerpen als achtergrond gebruikt voor mijn apparaten. (En zelfs nog meer, zoals onze gezamenlijke computer.)

Wat is het? Het is een jaarlijkse competitie waarin men probeert de mooiste wallpapers te maken rondom een natuurthema. Elk jaar komen er dus een stuk of 50-100 nieuwe wallpapers bij. En allemaal zijn ze mooi, professioneel, bijzonder, en gratis te downloaden op elke denkbare resolutie (zonder watermerk of andere narigheid).

Het feit dat het iets met _natuur_ moet doen, is een fijne bonus. Ik kan dat persoonlijk waarderen, maar het zorgt indirect ook dat de wallpapers wat rustigere kleuren en ontwerpen hebben.

Tja, dat is eigenlijk alles dat ik wilde zeggen. Hopelijk vinden mensen dit artikel en ontdekken zo hoe handig dit is ðŸ™‚

 [1]: https://desktopography.net/