---
title: Techniek op een Technische Universiteit
author: tiamopastoor
date: 2022-08-05T14:00:00+00:00
language: nl
categories:
  - Anecdotes

---
Ik werd laatst herinnerd aan dit verhaal toen ik met vrienden een spellenmiddag had. Het is dus niet perse mijn verhaal om te vertellen, maar mijn vriend heeft geen blog, en het is te leuk om achter te houden ðŸ™‚

Voor bepaalde toetsen op de universiteit moesten we een speciaal systeem gebruiken. (Iets in de trant van "OnlineToetsen" of "VeiligToetsen".) Het idee was dat het programma allerlei functies op je laptop uitschakelde, zodat je niet kon spieken of valsspelen bij digitale tentamens.

Om het te gebruiken, moest je dus inloggen met je eigen account. Deze werden standaard aangemaakt op basis van je algemene universiteitsaccount:

  * Je gebruikersnaam was je volledige naam (met initialen)
  * Je wachtwoord was, tja, je wachtwoord

Hoewel het een verouderd systeem was, en iedereen er natuurlijk een hekel aan had, werkte het wel. 

Nou, ja, het werkte voor iedereen, behalve Ã©Ã©n persoon.

Elke keer als hij probeerde in te loggen, sloot het programma zichzelf af. Geen foutmelding, geen crash, het programma sloot zichzelf gewoon direct af.

Dus hij ging langs de ICT helpdesk. Allerlei dingen werden geprobeerd. Zijn laptop is volgens mij twee of drie keer helemaal leeggehaald en gereset.

Maar niks loste het probleem op.

Totdat de originele programmeur van de software zich ermee begon te bemoeien.

Wat bleek het probleem?

De achternaam van mijn vriend is "Westeinde".

De programmeur ... had het geniale idee ... om zijn programma niet op een normale manier af te laten sluiten ... maar af te laten sluiten wanneer het de tekst "einde" tegenkwam.

Dus mijn vriend typte "Westeinde", drukte op "Inloggen", en het programma zag "hÃ©, dat woordje _einde_ ken ik, ik moet afsluiten", dus dat deed het.

De oplossing? Voor hem werd een uitzondering gemaakt. Hij moest de "i" maar vervangen door een "1": zijn achternaam werd "Weste1nde" elke keer als hij VeiligToetsen wilde gebruiken :p

Dit is een _Technische Universiteit_. Het hele idee van het programma is om toetsen veilig en betrouwbaar te maken, zodat er niks mis gaat en ook niemand kan spieken. 

En dan krijg je het voor elkaar om gewoon blanco alles te scannen op het woordje "einde" en dan zonder twijfel het programma zichzelf af te laten sluiten. Wat als iemand ergens anders het woordje "einde" gebruikt voor het beantwoorden van een vraag? Dan sluit het programma zichzelf vlak voor het einde van een toets af, zit je nog meer in de problemen!

("Voordat je gaat, zouden wij het fijn vinden als je wat vragen beantwoordt over het tentamen. 1) Wat vond je van de lengte?" "Ja, richting het einde moest ik wel echt haasten." \*computer sluit zichzelf af, niks is opgeslagen\* )

Soms vraag ik me heel hard af hoe dit soort dingen gebeuren. Maar het levert ook grappige verhalen op, dus de voordelen wegen wel op tegen de nadelen.

Ik ben eigenlijk heel benieuwd of ze daar ooit nog iets mee hebben gedaan. Een paar jaar later werd de studie al veel meer digitaal verantwoord.

En alle studies werden internationaal. Dus misschien crasht het programma nu zichzelf als deze het woord "end" tegenkomt.