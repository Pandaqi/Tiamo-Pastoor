---
title: 'Windows Update: mijn nachtmerrie'
language: nl
author: tiamopastoor
date: 2022-12-07T15:00:00+00:00
language: nl
categories:
  - Anecdotes

---
Dit is een korte anekdote over twee frustraties die laatst samenkwamen.

Aan de ene kant heb je Windows Update. Elke keer als Windows denkt dat ze een nieuwe versie hebben, doen ze er _alles_ aan om deze meteen te downloaden en je te dwingen hem meteen te installeren.

Aan de andere kant hebben steeds meer programma's en websites de gewoonte om sommige dingen pas _later_ in te laden. Dus je bekijkt de website, je denkt dat er niks meer gaat gebeuren, je klikt ergens op---pats boem, ineens stonden daar advertenties en heb je daarop geklikt!

Zo gebeurde het dat ik op een donderdagochtend mijn laptop opstartte. Ik had de afgelopen dagen weinig werk kunnen verrichten, dus ik had een lange to-do lijst en wilde snel aan de gang.

De laptop is opgestart. Ik sta klaar. Ik _denk_ op de knop te drukken om mijn schrijfprogramma te openen.

Pats boem, daar verschijnt ineens een pop-up die zegt dat ik een nieuwe update moet installeren. En ja, nu heb ik er al op geklikt.

Dus mijn laptop sluit zichzelf af. Een minuut later komt het scherm terug en zie ik dat er een update is begonnen. Ik denk "ugh, ok√© dan, ik ga wel wat oefeningen doen"

Ik doe twintig minuten oefeningen. Ik kom terug: hij is nog niet eens op 2%.

Uiteindelijk heeft mijn laptop **4 uur lang aan de update gezeten.** En toen hij klaar was? **Waren allemaal instellingen gereset, waardoor ik nog een uur kwijt was met dingen opnieuw instellen.** En natuurlijk had Windows allerlei "hulpprogramma's" aangezet die ik al die jaren daarvoor _bewust had verwijderd en uitgezet_.

Mijn hele dag was weg. Ik had uiteindelijk mijn tablet erbij gepakt en deed wat ik kon, maar na een uur of twee was dat ook wel gedaan. Dus wat een productieve dag had moeten zijn, werd uiteindelijk de paar films/series kijken die toevallig op mijn tablet stonden :p

Dat was de hele anekdote. Windows moet echt stoppen met updates opdringen. En ze moeten stoppen met dingen op het laatste moment inladen of laten opploppen. (Dat is geen woord, maar dat zou het wel moeten zijn, want iedereen om me heen gebruikt het.)

{{% update %}}
Jahoor, diezelfde avond zie ik dat hij _nog_ een update heeft gedownload en wil installeren. Maar nu let ik erop! Ik verlies geen seconde de aandacht! Ik open de lijst met opties en kies, 100% zeker, heel bewust, de optie "Shut Down" in plaats van "Update & Shut Down". Wat gebeurt er? HIJ BEGINT MET UPDATEN. AAAAAAAH. Gelukkig duurde het deze keer maar twintig minuten en kon ik nog redelijk op tijd naar bed.
{{% /update %}}

{{% update %}}
Niet echt gerelateerd, maar toch grappig: op diezelfde dag stopte mijn "o"-toets met werken. Als ik erop drukte, kwam er de helft van de tijd _niks_, en de andere helft _twee of drie o's achter elkaar_. Nou, ik had al een slecht humeur, dit kon er ook wel bij. (Ik heb die dag enkele blogartikelen getypt, dus als je een artikel tegenkomt waar o's op rare plekken staan, weet je nu waarom.
{{% /update %}}

De update heeft dit niet opgelost. Ik moest al gaan denken aan een apart keyboard aanschaffen, want hoe langer ik probeerde te typen, hoe meer hetzelfde gebeurde met _andere letters_. (Als in, ik drukte op een "n", en ineens kwam er een "o" voor.)

Toen herinnerde ik dat mijn keyboard op een soort plastic plaat zit die, toen ik hem pas net had (aan het begin van mijn studie), nog wel eens wilde opbollen. Dus ik heb vijf minuten lang mijn keyboard aan alle kanten zo hard mogelijk terug in de laptop geduwd. Dat lijkt het te hebben opgelost, _fingers crossed_ :p