---
title: 'Totems of Tag: nu op POKI'
author: tiamopastoor
date: 2022-10-09T14:00:00+00:00
language: nl
categories:
  - Games

---
Het afgelopen jaar heb ik her en der verteld over twee spelletjes die waren overgenomen door een spellenwebsite.

Nu is de eerste dan eindelijk officieel uitgekomen!

Het spel is hier gratis te spelen (ondersteund door advertenties):

<a href="https://poki.com/en/g/totems-of-tag" style="display: block; width: 100%;">
  <img src="/uploads/2022/10/poki-badge_dark.png" style="height: 4em; width: auto; margin: auto;">
</a>

Je kan natuurlijk nog steeds de officiële pagina bezoeken. De links en beschrijving zijn daar geüpdatet: [Totems of Tag (on Pandaqi)][1]

Zie hieronder de trailer die ik toentertijd voor het spel maakte:

{{< youtube KSz3iXlhZ8k >}}

Het origineel was een "1 week challenge" die ik mezelf stelde. Een simpel spel geïnspireerd door trefbal. Ik noemde het _Totems of Tag_. Het was een redelijk succes en werd verrassend veel gedownload, nu ik dit schrijf nog een paar keer per week.

Toen werd ik benaderd door POKI of ik het spel wilde overzetten naar hun website.

Dankzij hun feedback heb ik dit spel op veel manieren verbeterd. En veel geleerd over een kant van spellen maken waarmee ik weinig ervaring had. En is die ene week _vele weken_ geworden.

(Bijna al mijn spellen tot dan toe waren _local multiplayer_, gemaakt voor Windows om te spelen met een controller, vooral een klein dingetje waarbij ik niet veel nadacht over veel gebruikers werven. Maar de POKI versie van dit spel is een _web game_. Het heeft een veel beter menu. Het is ook in je eentje te spelen, tegen een computertegenstander. Dat soort dingen.)

Ik moest helemaal een nieuw icoontje tekenen voor "web spellen" op mij spellenwebsite. Tijdens het updaten van de pagina kwam ik erachter dat ik die helemaal nooit had gemaakt. (Maar, dromerige Tiamo die ik ben, had wél _placeholders_ gemaakt voor Xbox en Playstation.)

Het is grappig. Elke keer als je iets maakt denk je "dit is het beste dat ik ooit heb gemaakt"---wat meestal ook waar is---maar dan volgt de incorrecte gedachte "nu ben ik professioneel en kan ik alles maken!" Projecten als deze herinneren mij eraan hoeveel ik afgelopen jaar ben gegroeid qua spellen maken. Net zoals ik waarschijnlijk de komende jaren nog véél zal groeien.

De originele versie is nu betaald (voor een vooral symbolische prijs). Het blijft voor nu de "originele versie", want voor POKI heb ik bijvoorbeeld alle support voor controllers uitgezet. Zodra ik een keer tijd heb zal ik het origineel weer netjes werkend maken en updaten.

Maar ik focus vooral op een soort _deluxe edition_. In het originele artikel hierover noemde ik allerlei dingen die ik zou verbeteren. Met POKI's feedback is die lijst nog een stuk langer (en duidelijker) geworden. Dus verwacht ergens een hele nieuwe versie hiervan te zien. (Deze zal ofwel betaald worden, ofwel ook door POKI worden overgenomen.)

Dat is de prijs die je betaalt voor groeien over tijd. De originele versie is simpelweg niet ideaal geprogrammeerd, niet opgezet als _web game_ of _single player_. Daardoor liep ik tegen een muur aan qua hoeveel ik kon verbeteren. Ik zou wekenlang met pijn en moeite dingen in het oude project op de schop moeten nemen, tot het punt dat het spel eigenlijk niet meer het spel is.

Nu zou je dat allemaal anders en véél beter doen. Maar nu is niet een jaar geleden :p

Ik ben trots op dit spel, ik ben trots dat het uiteindelijk op POKI is gekomen, en hopelijk zit hier nog een verdere toekomst in.

 [1]: https://pandaqi.com/totems-of-tag