---
title: Mijn Bestseller (een recensie en uitleg)
author: tiamopastoor
date: 2021-01-12T15:00:21+00:00
language: nl
categories:
  - Reviews
  - Book Reviews

---
Een tijd geleden probeerde ik het self-publishing platform [Brave New Books][1] uit. (Klik de link om het volledige artikel te lezen.)

Het had grote voordelen, maar ook grote nadelen, dus voor mijn volgende (prenten)boek wilde ik een ander platform proberen. 

Ik heb twee prentenboeken uitgebracht bij deze nieuwe uitgever: [De Konijnenklas][2] en [Vierkante Ogre][3]. 

(Update! Inmiddels zijn het al meer boeken, check mijn [Boeken](/books/) pagina voor de volledige lijst.)

Ik was gecharmeerd van het systeem waarbij je niks vantevoren hoefde te betalen---want elk boek wordt pas gedrukt als hij door een klant wordt besteld---dus mijn volgende platform moest √≥√≥k dit systeem gebruiken.

Dit werd uiteindelijk [Mijn Bestseller][4]. 

Een mooie en duidelijke website, een bedrijf dat al langer bestond, en vooral positieve recensies als ik willekeurige internetgebruikers mocht geloven.

## Een belangrijke opmerking

Maar ... al snel kwam ik erachter dat BNB (_Brave New Books_) en MB (_Mijn Bestseller_) praktisch _hetzelfde_ zijn. Ze gebruiken exact dezelfde interface, dezelfde stappen, hetzelfde systeem!

Dus ik ging op onderzoek uit en kwam achter iets bijzonders: MB is _goedkoper_ dan BNB, wat voor boek of format je ook kiest.

Bijvoorbeeld! Met precies dezelfde instellingen (Paperback > Middel 1 > Mat > Romandruk > Zwart/Wit > 144 Pagina's) geldt het volgende:

  * **MijnBestseller:** ‚Ç¨14,88 in alle winkels, en dan heb je nog een redelijke marge. Als je het boek voor jezelf wil bestellen (proefexemplaar), kost het ‚Ç¨9,03
  * **Brave New Books:** ‚Ç¨15,06 in alle winkels, en dan heb je letterlijk 0 cent marge. Als je een proefexemplaar wilt, kost het ‚Ç¨10,20

Overigens zal je dit niet ontdekken als je gewoon even snel op de website kijkt, want daar gebruiken ze een smerige truc. Brave New Books laat in eerste instantie alleen de prijs in hun eigen webwinkel zien, die fors lager is dan wanneer je het boek op andere plekken (zoals Bol.com) zou willen verkopen, √©n gebruikt dus een marge van 0 euro. (Welke niemand ooit zal gebruiken, want dan draai je nooit een cent omzet op je boeken.)


Hoe kan dit? BNB koopt hun services van MB, of in ieder geval via eenzelfde soort bedrijf. Als je een proefversie van je eigen boek bestelt bij BNB, of royalty's krijgt uitbetaald, zie je dat het via "My Bestseller" gaat. Waarschijnlijk nemen die een deel van de winst, wat ervoor zorgt dat alle boeken bij BNB iets duurder uitkomen.

De eerste conclusie is dus: **ik zie geen enkele reden om BNB te gebruiken in plaats van MB.** Als je de self-publishing route inslaat, en je wilt meedoen met dit huidige model, is MB dus _altijd_ goedkoper en verder identiek.

{{% remark %}}
Het enige voordeel is dat BNB een sterk verbond heeft met Bol.com en iets beter lijkt te zijn qua marketing en zichzelf in de markt zetten, maar dat zal de gemiddelde persoon niks opleveren.
{{% /remark %}}

Mijn vorige artikel legde al stap voor stap, in detail, uit hoe de interface van BNB werkt. Toch ga ik in dit artikel hetzelfde nog een keer doen, maar dan beter: eerst elke stap met een plaatje, daarna een aantal hele belangrijke inzichten over het systeem. (Want in de tussentijd heb ik weer v√©√©l geleerd over hoe je het beste gebruik maakt van self-publishing!)

## Hoe werkt het?

Maak een account. Als je inlogt, klik je rechtsboven op "Nieuw Boek", en je begint met het 7-stappenplan.

Deze stappen worden duidelijk aan de bovenkant weergegeven. Om eerlijk te zijn, deze interface is √©√©n van de duidelijkste die ik ooit heb meegemaakt, het kan bijna niet misgaan.

Als je iets goed hebt afgerond, krijg je een vinkje. Als er nog iets mis is, krijg je een uitroepteken. Als je het nog niet hebt gedaan, zie je simpelweg het nummer van de stap.

Let op! Je kan ook een uitroepteken krijgen als je iets _anders_ verandert. In dit geval had ik net de "reclametekst" van mijn boek aangepast (door √©√©n woordje te veranderen) en werd ik ineens verrast met een error bij mijn omslag!

![](/uploads/2021/09/bestseller-1_result.webp) 

### Algemeen

Dit deel heeft twee secties: _Algemeen_ en _Boekspecificaties_.

![](/uploads/2021/09/bestseller-2_result.webp) 

De algemene informatie vraagt om je **Boektitel**. De Ondertitel, Auteur en Taal zijn optioneel. Toch raad ik aan om die allemaal zo goed mogelijk in te vullen, want je weet maar nooit wat mensen (of zoekmachines) gebruiken.

{{% remark %}}
Ik was in eerste instantie minder serieus en schreef bij mijn auteursprofiel slechts "Tiamo vind het raar om stukjes over zichzelf te schrijven, dus hij doet het lekker niet" Tja, toen stond dat ineens overal op het internet, dus ik heb het toch maar aangepast.
{{% /remark %}}

![](/uploads/2021/09/bestseller-3_result.webp) 

De boekspecificatie is het belangrijkere deel, waarbij alle onderdelen verplicht zijn.

De keuzes hier zijn natuurlijk geheel aan jou.

Ik heb nog geen enkele hardcover uitgegeven, omdat het zo duur is. Bovendien is er een _minimum_ aantal pagina's. Afhankelijk van je instellingen, eisen paperbacks meestal minstens 30-40 pagina's, en hardcovers iets van 70-80 pagina's.

Ik heb wel allerlei verschillende formaten geprobeerd en leun zelf naar een voorkeur voor _grotere_ formaten (voor mijn volgende boeken).

De papiersoorten doen eigenlijk precies wat je denkt:

  * **Romandruk** is gemaakt voor romans, of (fictie) verhalen in het algemeen
  * **HVO** is gemaakt voor non-fictie, studieboeken, dingen met plaatjes en meer lay-out wensen
  * **Semi-glans wit papier** is gemaakt voor iets met vooral plaatjes (en niet of nauwelijks tekst), want het glanst (semi ...)

_Waarom heb je dan HVO gekozen?_ Mijn tekenstijl voor dit prentenboek kent wat meer "zachte" kleuren en het bevat vrij veel tekst. Ook bevat het uiteindelijk vrij veel zwart-wit bonuspagina's. Wegens mijn ervaringen met het vorige boek (die w√©l semi-glans was) vond ik HVO uiteindelijk beter passen.

Als laatste geef je de kleur aan. Je hoeft _niet_ het aantal (kleur)pagina's aan te geven: dat detecteert het systeem automatisch wanneer je het manuscript uploadt. Dit is best handig en gaat meestal meteen goed. (Hieronder vind je een link naar een lang artikel over wanneer het _niet_ goed gaat.)

{{% remark %}}
Als je denkt "h√©, mijn interface ziet er ietsje groter uit", dan heb je gelijk. Ik heb met de websitecode geknoeid en hier en daar ruimtes/opties weggehaald om alles netjes op √©√©n overzichtelijk plaatje te krijgen. Dat vond ik belangrijk. (En nee, dat is geen hacken. Als je op F12 drukt kan jij ook de websitecode van deze website zien en aanpassen. Hartstikke leuk!)
{{% /remark %}}

### ISBN

![](/uploads/2021/09/bestseller-4_result.webp) 

Doet wat het zegt: koop hier een ISBN voor je boek. Dit is _verplicht_ als je het boek wilt verkopen via iets anders dan hun eigen webwinkel.

> Een ISBN is een uniek nummer voor je boek in de centrale database. Als je boek die heeft, wordt hij niet alleen automatisch opgenomen door _alle webwinkels die boeken verkopen_, fysieke winkels kunnen hem ook vinden en in hun winkel leggen als ze willen.

Dat kopen kan op alle denkbare manieren (iDeal, Paypal, ...) Het duurt vaak wel minstens ~10 minuten voordat het gelukt is. Dan krijg je een mail en is de interface ge√ºpdatet met je ISBN.

Ik vind het bedrag laag genoeg om de ISBN meteen te kopen. Maar je kan het overslaan en pas helemaal aan het einde de sprong wagen. _Dit is de enige stap die je kan overslaan in het proces_.

Misschien vraag je je nu af: **maar wat _is_ een ISBN?** Dat is een getal om een _specifieke uitgave_ van een _specifiek boek_ te differenti√´ren van alles wat erop zou kunnen lijken. Als jij een "tweede versie" uitgeeft van je boek, met bijvoorbeeld een paar spelfoutjes opgelost en de prijs aangepast, heb je een nieuw ISBN nodig. Als jij zowel een Hardcover als Paperback uitgeeft, heb je voor allebei een andere ISBN nodig. (Ebooks hebben strikt gezien geen ISBN nodig, maar krijgen het vaak toch.)

Iedereen die dit getal opzoekt, zal vinden dat Mijn Bestseller de _publisher_ is van het boek, en zal algemene informatie over het boek en de _sales_ te weten kunnen krijgen. Wat betekent dit? Nou, vooral dat je h√©√©l zeker moet zijn van wat je hebt ingevuld, en de inhoud van het boek, voordat je hem definitief publiceert!

### Manuscript

![](/uploads/2021/09/bestseller-5_result.webp) 

Klik op √©√©n van die vierkanten bovenaan voor advies over opmaak en bestandsformaten.

Ik vind het prima advies, hoewel ik altijd zou aanraden om _meer_ uit te zoeken dan dit. Als je self-publishing wilt doen, lijkt het me verstandig om echt te begrijpen hoe het werkt, wat er mogelijk is, hoe je een mooie lay-out maakt, en dergelijke.

Als je een roman hebt geschreven, kan er weinig misgaan en is Microsoft Word een prima middel. Als je iets complexers maakt, komt er al snel meer bij kijken. (En je wilt natuurlijk niet amateuristisch overkomen of een onleesbaar boek produceren.)

In mijn geval klik ik steeds op het laatste vierkant, want die vertelt mij de instellingen die ik moet gebruiken in mijn grafische software.

Upload je bestand, wacht een minuutje, en deze interface gaat naar "stap 2: controleer je drukproef"

![](/uploads/2021/09/bestseller-6_result.webp) 

Hier laat hij zien hoeveel pagina's en kleurenpagina's het systeem heeft ontdekt! Klik op de rode knop om en PDF te krijgen van hoe _zij_ denken dat het geprint moet worden. Controleer dit altijd, van de eerste versie tot de laatste.

### Informatie

![](/uploads/2021/09/bestseller-7_result.webp) 

Ook dit spreekt voor zich.

Hoewel ik moet zeggen dat die _Categorie√´n_ behoorlijk frustrerend kunnen zijn. Blijkbaar maken ze onderscheid tussen Prentenboeken (>6 jaar), en Voorlees- en Sprookjesboeken, en Fictie, en Po√´zie. Alsof een prentenboek niet voorgelezen kan worden of een stevig verhaal bevatten. Dus ik kies altijd maar hetgene waarvan ik _denk_ dat mensen daarop zoeken als ze mijn boek leuk zouden kunnen vinden.

De _korte beschrijving_ is ook √©cht kort. Je moet eigenlijk 1 of 2 zinnen klaar hebben die de _marketing_ voor je boek zullen moeten vervullen.

De _lange beschrijving_ is dan weer iets te lang, in mijn ogen, die moet je zeker niet proberen helemaal op te vullen.

En _trefwoorden_ ... tja, ik weet nooit wat je daarmee moet :p (Ik heb hetzelfde probleem altijd gehad als ik een YouTube filmpje uploadde, of "tags" bij een blogpost wilde maken. Meestal herhaal ik gewoon de belangrijkste woorden uit mijn titel, ondertitel, korte en lange beschrijving.)

### Omslag maken

![](/uploads/2021/09/bestseller-8_result.webp) 

Ze leveren een "omslagprogramma". Dan krijg je een aantal sjablonen, die je gedeeltelijk kunt aanpassen, waarin jouw beschrijving automatisch wordt ingevuld.

Ik heb dit dus nooit gebruikt en zal dit nooit doen. Ik kan er daardoor weinig over zeggen, behalve dat ik wederom aanraad om zelf de _basics_ van lay-out en design te leren.

Je hoeft niet zoiets te maken als je hierboven ziet. (Ik maak een prentenboek, natuurlijk ga ik een volledig ge√Øllustreerde en kleurrijke omslag maken!) De meeste boeken doen iets veel simpelers dat √≥√≥k effectief is.

Ik stel voor dat je andere boeken zoekt in jouw genre en kijkt hoe zij de omslag maken. Dit zijn een paar simpele stappen:

  * Meestal is het grote tekst (titel + ondertitel + auteur) in een aantrekkelijk lettertype. (Ga bijvoorbeeld naar [Google Fonts][13] en scroll tot je iets leuks ziet.)
  * Kies een kleurenschema en gebruik die kleuren voor de achtergrond en wat highlights. (Ga bijv naar [Coolors][14] en genereer een willekeurig schema.)
  * Voeg een plaatje van jezelf toe (dat vinden mensen schijnbaar heel leuk, hebben ze meer vertrouwen in het boek)
  * Voeg _iets_ unieks toe. Iets waaraan mensen het zouden kunnen herkennen als het langs flitst. Iets waardoor het eruit springt tussen alle andere boeken.

Ik moet w√©l opmerken dat je beter niet te subtiel kunt zijn. Vrijwel alles wordt inmiddels online gekocht, in winkels waar de _thumbnails_ van producten bijzonder klein zijn. Dus als je de tekst te klein maakt, of t√© veel elementen op je cover probeert te stoppen, gaat niemand dat lezen en zullen ze je boek automatisch overslaan. (Om eerlijk te zijn, eigenlijk is mijn omslag al op het randje qua complexiteit en detail.)

Als de omslag eenmaal af is, laat het systeem je dus zien hoe het de omslag zal afsnijden. (Dat zijn die gestippelde lijnen op het plaatje hierboven.) Links is de achterkant, het midden is de rug, rechts is de voorkant. Ja, dat zal misschien precies verkeerdom voelen, maar dat is hoe een omslag om het boek heen gaat :p

De donkere stukken buiten de stippellijnen zijn de "bleed". Printers zijn niet 100% nauwkeurig, ze kunnen scheef printen of een plaatje afsnijden. Dus als je een tekening maakt heb je een soort "reserve" nodig, een randje die misschien wel of misschien niet op de uiteindelijke pagina komt.

Als laatste moet je niet de _barcode_ vergeten. Je wilt natuurlijk geen belangrijke elementen precies achter dat vierkantje hebben staan.

### Prijs

![](/uploads/2021/09/bestseller-9_result.webp) 

Wederom spreekt het voor zich: stel een prijs in, klik op "Bereken", en je krijgt te zien wat het oplevert.

Zoals je ziet is er nogal een verschil. Er is niet √©√©n prijs waarmee je overal ongeveer dezelfde marge hebt. (Volgens de "Wet van de Vaste Boekenprijs" mag je niet verschillende prijzen hanteren. Eindelijk een wet die precies doet wat het zegt :p)

Ik koos voor deze prijs omdat ik merk dat mensen "rare prijzen" niet vertrouwen. Als je zegt: dit boek kost 13,21 euro, dan denken mensen meteen "waarom zo'n rare prijs?", in plaats van "h√©, ik wil dit boek wel hebben".

Dus ik doe lekker mee met het systeem om te eindigen met ".45" of ".95"

Daarnaast heb ik een iets hogere marge gepakt dan bij mijn vorige boek. Het is enerzijds vrij demotiverend om te zien dat je boek best verkoopt ... maar dat je nog steeds maar √©√©n euro hebt verdiend, anderzijds vind ik dit boek ook gewoon veel beter en waardevoller.

Het voelt misschien ego√Østisch, maar je moet zelf inschatten wat je boek waard is en wat je eraan wilt verdienen. En dat afzetten tegen hoeveel mensen _bereid_ zouden zijn ervoor te betalen. De getallen hierboven zijn de middenweg die ik pakte.

### Laatste controle

Hier krijg je letterlijk alle stappen te zien en wat je daar precies hebt ingevuld.

Natuurlijk raad ik aan om dit goed te controleren, toch nog een keer je omslag/proefdruk te downloaden en bekijken. Je weet maar nooit wanneer je per ongeluk ergens iets had veranderd of was vergeten te updaten.

Dit is ook de plek om **je eigen proefexemplaar te bestellen**. Dat is v√©√©l goedkoper dan de verkoopprijs. Ik bestel zelf altijd een paar proefexemplaren, enerzijds om te controleren, anderzijds om in mijn eigen kast te zetten en aan mensen te geven.

En dat is het!

![](/uploads/2021/09/bestseller-10_result.webp) 

Onderaan staan twee dingen die je moet accepteren en dan klik je op de knop! Je hebt een boek gepubliceerd!

De tekst daarboven is nog wel interessant. Er wordt automatisch een _inkijkexemplaar_ gemaakt van de eerste 10%. Oftewel: maak daar het meeste van, maar geef niet te veel weg. (Het is natuurlijk sowieso verstandig om een roman sterk te beginnen, of een boek te openen met je sterkste/meest verrassende advies.)

Daarom heb ik uiteindelijk een paar _andere_ pagina's v√≥√≥r het hoofdverhaal gestopt van mijn boek. Prentenboeken hebben weinig pagina's. Ik wilde niet dat mijn inkijkexemplaar al de helft van het (hoofd)verhaal weggaf.

### Over "diensten"

Bij de meeste stappen staan helemaal onderaan "diensten" die je kunt inhuren. (Wel pas _nadat_ je de stap hebt voltooid.)

Een editor die over je tekst heen leest en corrigeert. Iemand die de omslag voor jou ontwerpt. Hulp bij de marketing.

Je kunt wel raden wat ik daarvan vind. Maar dat is mijn mening, van een kunstenaar die alles zelf wil kunnen en doen, en al zijn hele leven schrijft en tekent en met computers werkt.

Ik snap best als je zegt dat je niet de _tijd_ of _motivatie_ hebt om je te verdiepen in die andere kanten. In dat geval zijn dit handige hulpmiddelen, mooi ingebouwd in de interface zelf.

Maar ik heb ze niet gebruikt, dus kan weinig zeggen over de kwaliteit of het proces. In mijn ogen zijn dit twee dingen die je tenminste _altijd_ kan doen tijdens het maken van een boek:

  * Constant anderen vragen om hun mening. Schets alvast een paar voorkanten terwijl het verhaal nog niet af is. Laat iemand het eerste hoofdstuk lezen voordat je verder gaat.
  * Afstand nemen. Als je iets af hebt, zit je er vaak "helemaal in". Daardoor zie je fouten over het hoofd, maak je steeds minder creatieve beslissingen, denk je anders over je boek dan een "onwetende klant" die hem kan tegenkomen in de winkel. Dus na de eerste versie raad ik aan om een maandje of twee iets compleet anders te doen, en dan de tweede versie te maken. Desnoods herhaal je dit proces een paar keer. Je moet in ieder geval _niet_ in alle haast je boek publiceren de dag dat je het laatste woord typt.

Mijn vorige prentenboek heeft, zonder marketing, nu een stuk of 20 exemplaren verkocht. Is dat veel? Is dat weinig? Was het meer geweest als ik de marketingdienst had genomen of iemand naar de omslag had laten kijken? Ik weet het niet. Misschien moet je het gewoon √©√©n keer proberen om te zien wat het doet.

Tot zover mijn advies üôÇ

## Belangrijke Realisaties

### Wat is zwart-wit en wat is kleur?

Er is √©√©n onderwerp waarover ik zoveel heb geleerd, en zoveel mee heb gestoeid, dat het zijn eigen artikel heeft gekregen.

Het gaat over hoe het systeem (van onder andere Mijn Bestseller) herkent of iets een _zwart-wit_ of _kleur_ pagina is. En welke capriolen je moet uithalen om dit systeem _niet_ per ongeluk in de war te brengen.

Dit is het betreffende artikel: [Self-publishing en zwart-wit pagina's][17]

### Boekgrootte en prijs zijn ongerelateerd

Toen ik wilde beginnen met mijn prentenboek, dacht ik: "als ik kleine pagina's gebruik, moet het boek uiteindelijk goedkoper worden!"

Want ja, als het boek kleiner is, kost het minder papier, minder inkt en minder materiaal voor de omslag.

Dat bleek niet waar. Als je naar de prijsvergelijker gaat, zie je dat het formaat van het boek (A4, A5, pocket boek, vierkant, alles ertussenin) _nauwelijks_ invloed heeft op de prijs. Ik heb vele combinaties geprobeerd en de prijs was telkens zo goed als hetzelfde. (Als jij toch een groot verschil ontdekt, of ik heb iets gemist, laat het dan vooral weten!)

Dus als je de keuze hebt, kan je net zo goed het grootste formaat pakken, want dan krijg je het meeste waar voor je geld. (Immers, een groter boek zal _minder_ pagina's nodig hebben voor _meer_ inhoud.)

Wat bepaalt dan w√©l de prijs van het boek? De omslag (hardcover of paperback), de hoeveelheid pagina's, en hoeveel daarvan in _kleur_ zijn. (De overige opties, zoals het papiertype, maken ook slechts een paar centen verschil in de meeste gevallen.)

### Hardcover is vooral voor de sier

Naarmate ik meer boeken lees en laat drukken, kom ik erachter dat mijn hekel aan _paperback_ ongegrond is.

Een hardcover ( = kartonnen omslag) is heel mooi om naar te kijken, en voelt "stevig" en "professioneel", maar verder is het juist onhandig. Het maakt het boek zwaarder en minder flexibel.

Bovendien zet het een hoge minimum op de hoeveelheid pagina's: mijn prentenboek van 20 pagina's _kon_ niet eens verkocht als hardcover, want die had een minimum van 76 pagina's.

Maar het grootste probleem is de _prijs_. De optie "hardcover" voegt in √©√©n smak _tien euro_ toe aan de totaalprijs! Voor dat geld had je een heel tweede boek kunnen kopen!

Een paperback, daarentegen, is heel flexibel en makkelijk mee te nemen. De minimumhoeveelheid pagina's is veel lager: ik hoef slechts enkele lege pagina's toe te voegen aan mijn prentenboek en ik ben klaar.

{{% remark %}}
Uiteindelijk heb ik dat niet gedaan. Ik vond het zonde. Dus ik heb extra hoofdstukken geschetst, spelletjes bedacht, extra informatie gegeven en getekend, totdat het hele boek was opgevuld. Het was een berg extra werk, maar dan heb je ook wat.
{{% /remark %}}

Dus ik zie mezelf in de toekomst vooral _paperback_ en _ebook_ varianten verkopen. De _hardcover_ optie is, wanneer je self-publishing doet, simpelweg niet praktisch haalbaar.

### Kleurenpagina's moet je afsnoepen

Het verbaast me keer op keer hoe _duur_ het is om kleurenpagina's te hebben in je boek. Dit maakt het, wederom, onmogelijk om via self-publishing een wat langer prentenboek te verkopen. Of simpelweg een non-fictie boek met veel kleurenplaatjes.

Sterker nog, ik schreef onlangs een roman die aan het begin van elk hoofdstuk een klein plaatje had. (Net zoals veel boeken aan het begin van elk hoofdstuk misschien een gedichtje hebben, of een stukje uit een dagboek, of iets dergelijks.) Ik heb die plaatjes in kleur gemaakt, met het idee dat "een paar kleurenpagina's in het boek niet zo'n probleem zou zijn"

Nou, dan kom je bedrogen uit. Het boek zou 30 euro kosten als ik dat deed. Dus nu moet ik kiezen tussen een mindere uitgave---met plaatjes in zwart-wit---of toch het boek aanbieden bij uitgeverijen.

Het probleem is dat ze niet echt onderscheid maken in _hoeveel kleur_ je nodig hebt. Je betaalt evenveel voor een A4 die volledig ingekleurd is (zoals een groot prentenboek) als een A5 met aan de bovenkant van de pagina een miniplaatje. Dat onderscheid kan je natuurlijk w√©l maken bij een "offici√´le" uitgave van je boek via een uitgeverij.

Om die reden maak ik nu al plannen over hoe ik kleurenpagina's kan "afsnoepen" in mijn volgende projecten. Hoe ik met trucjes en slim vormgeven misschien het aantal pagina's met kleur kan halveren, wat al snel vijf euro scheelt. Ik stel voor dat jij hetzelfde doet, als je deze route wilt inslaan.

### Uitgeverijen worden steeds verleidelijker

Natuurlijk is het te verwachten dat boekenprijzen hoog zijn als iets _per individueel boek_ wordt gedrukt en vervolgens doorgesluisd via een andere online winkel.

{{% remark %}}
Ik hanteer in dit artikel steeds de prijzen van het boek via Bol.com. Als je het slechts via hun eigen website verkoopt, is er natuurlijk geen tussenpersoon, en kan het v√©√©l goedkoper.
{{% /remark %}}

{{% example %}}
Dat boek waarover ik hierboven praatte zou zo'n 20 euro kosten om online te verkopen. Maar als ik zelf √©√©n exemplaar bestel, kost het slechts 13 euro. En als ik 500+ exemplaren bestel, kost het 8,50 per boek.
{{% /example %}}

Dat is een behoorlijk verschil. Een uitgeverij zou, met diens netwerk en contacten, waarschijnlijk ditzelfde boek voor 10 euro kunnen verkopen en alsnog een flinke marge overhouden.

Iets om over na te denken. Want als je het zo bekijkt, ben je met self-publishing toch ook jezelf een beetje in de voet aan het schieten: minder mensen kopen je boek (want het is v√©√©l duurder) en jij verdient er ook nog eens minder aan.

{{% remark %}}
Overigens wil ik wel ooit zo'n investering proberen. Van mijn eigen boek 500 exemplaren kopen en dan _zelf_ allerlei boekenhandels afgaan. 

Vervolgens vraag je of je jouw boeken tussen de schappen mag leggen, voor een piepklein beetje winst, of anders gratis. Of ik vraag of ik een keer op een avond zelf het boek mag voorlezen in de winkel, of een signeersessie mag houden. Of ik regel zelf "prijsvragen" waarmee mensen mijn boek kunnen winnen. 

Waarschijnlijk is het antwoord vaak "nee" of de opkomst teleurstellend, maar je kan voor weinig geld je boek bij h√©√©l veel mensen krijgen en jezelf in de markt zetten.
{{% /remark %}}

### "Tijdelijke" boeken zijn soms juist slim

Elke keer als ik advies vroeg (of opzocht) voor het maken van een boek, zeiden mensen:

> "Je moet niet iets pakken wat alleen nu _hip_ en _trendy_ is. Voor je het weet is het voorbij en is je boek verouderd. Je moet het _tijdloos_ maken."

Een heel begrijpelijk advies. Iets dat ik graag opvolg, mede omdat ik zelf niet zo hip ben en al het nieuws pas veel te laat meekrijg :p

Maar niet helemaal waar, zeker niet als je aan self-publishing doet.

Mijn vorige boek heette "De Kat van Sinterklaas". Wat denk je? In de periode September-November verkoop ik een stuk of 5-10 exemplaren, elk jaar. Zonder enige marketing, zonder bekende naam, zonder hoog in rankings te staan.

De meest verkopende boeken zijn tegenwoordig dingen die meteen inspelen op een ontwikkeling, zoals een boek over de coronacrisis van nu, of een boek van een bekende YouTuber over diens werk. Dat krijgt een soort gratis aandacht, net zoals mijn boek een beetje gratis aandacht krijgt rond de Sinterklaasperiode. En die aandacht kan je bij self-publishing zeker gebruiken.

Iets om over na te denken. Als ik puur marketingtechnisch denk ... zou mijn volgende boek sowieso iets met Kerst of Pasen moeten worden. Of ik had een paar maanden geleden h√©√©l snel iets over het Coronavirus in elkaar moeten draaien en d√°t moeten publiceren.

{{% remark %}}
Om eerlijk te zijn, dat prentenboek gaat eigenlijk nauwelijks over Sinterklaas. Het heeft er wel degelijk iets mee te maken, maar 90% van het verhaal zou op elk moment en op elke plek kunnen plaatsvinden. Het was ook mijn eerste experiment met prentenboeken maken en uitgeven, dus ik ben al blij dat het een relatief succes is geworden.
{{% /remark %}}

### De meeste verhalen over self-publishing zijn misleidend

Op de home page van MijnBestseller staat bijvoorbeeld een simpele rekensom over hoe duur een boek wordt en hoeveel jij verdient.

Deze som hebben ze gemaakt door de getallen van hun _eigen_ webshop te pakken. Ja, die komen natuurlijk goedkoop uit, met heel veel winst voor jou!

Maarja, op die webshop verkoop je praktisch niks, en je moet haast wel je boek via grote winkels (zoals Bol.com) verkopen. Die extra geld kosten. Dus al die getallen die daar staan zijn zinloos.

Dat patroon herhaalt zich overal waar ik kom. Slimme marketing, zeer verleidelijk, maar laat je niet om de tuin leiden.

De samenvatting, en dit zal altijd waar blijven, is: self-publishing geeft je enorme _vrijheid_, maar is uiteindelijk _duurder en moeizamer_ dan de traditionele route.

## Mijn Ervaringen

Ik heb eigenlijk vooral positieve ervaringen. De website van MijnBestseller is voor mij altijd bereikbaar en snel geweest, en heeft geen enkele fout of error gehad tijdens dit hele proces. (En het proces van twee andere boeken die ik hopelijk over een paar maanden √≥√≥k zelf kan uitgeven.)

Zoals ik hierboven heb uitgelegd, is het stappenplan vrij vanzelfsprekend en nauwelijks extra werk. Het boek zelf maken (en een goed manuscript afleveren) blijft natuurlijk de grootst klus!

Wel hadden ze over enkele details m√©√©r informatie mogen verstrekken. Zoals wat "zwart-wit" precies betekent voor hen (en hoe je dat bereikt). Desnoods hadden ze een PDF-viewer kunnen maken waarmee je, op de website zelf, nog kon aangeven dat pagina's zwart-wit moesten, of omgehusseld, of iets dergelijks.

Ook verlies je veel ruimte aan de _binnenkant_ van de pagina's.  Immers, bij een paperback, wordt de eerste 3-5 mm van de pagina's aan elkaar gelijmd. (Zie mijn plaatjes onderaan de pagina van de Konijnenklas om te zien wat ik bedoel.)

Ik had gedacht dat ze hiervoor zouden corrigeren, omdat hun technische specificaties duidelijk meldden dat ik g√©√©n rand aan de binnenkant moest stoppen ... maar dat doen ze niet. Hierdoor zit veel tekst n√©t tegen de rand aan. Het is nog leesbaar, maar een deel van wat ik heb getekend gaat simpelweg verloren √©n het ziet er minder mooi uit. (De perfectionist in mij zou het corrigeren, als dat niet een gigantische klus was. Want dan moet ik op alle plaatjes een groot deel van de tekeningen opnieuw doen en verschuiven, en datzelfde uithalen met de tekst.)

Natuurlijk is dit een probleem dat veel vaker bij paperbacks voorkomt. En als je het boekje wat langer vast hebt, wordt die binding losser en krijg je meer te zien van de pagina's. Maar toch, dat hadden ze mogen vermelden!

Als laatste zijn mijn bestellingen steeds netjes verwerkt en afgeleverd. De enige vertraging was bij de bestelling van mijn proefdruk, maar dat was rond de feestdagen, dus wel begrijpelijk.

Dus dat is eigenlijk mijn oordeel: het systeem werkt helemaal prima, ze zouden alleen m√©√©r informatie mogen verschaffen en m√©√©r hulpmiddelen mogen geven. (Want anders moet je alle details over hun werkwijze en printwijze op de moeilijke, lange manier zien uit te vogelen.)

## Conclusie

Hopelijk was dit artikel interessant en informatief. Ook hoop ik je te behoeden voor de (grote) fouten die ik maakte.

Maar uiteindelijk blijft het altijd experimenteren en proberen. Je leert het meeste door zelf een heel boek te maken en te publiceren, want er zijn waarschijnlijk situaties en problemen die _jij_ gaat tegenkomen die ik nooit heb gezien, omdat jij een ander persoon bent met een ander boek.

Hieronder zal ik de komende tijd de verkoopresultaten, reacties en eventuele andere ontwikkelingen beschrijven. (Zo niet, dan ben ik het vergeten te delen en moet je me even daaraan herinneren.)

## De resultaten

**Update (16 September 2021):** inmiddels heb ik vier boeken uitgebracht via MijnBestseller (drie prentenboeken en √©√©n non-fictie boek over onderwijs voor jongeren), allemaal sinds begin dit jaar. In totaal zijn er 31 boeken verkocht voor zo'n 30 euro winst. Dat waren er eerst een stuk of 5 meer, maar soms worden boeken toch weer weggehaald. (Misschien omdat een bestelling wordt gecanceled, of mensen geven het terug, of de getallen zijn aan het begin gewoon niet altijd juist. Ik weet het niet zeker.)

Met elk boek verkoop ik veruit het meest in de eerste week (of twee weken). En met elk boek verkoop ik weer 5+ exemplaren meer dan de vorige.

Doe met deze cijfers wat je wilt. Het is niet geweldig (zowel qua aantallen als inkomsten), toegegeven. Maar daar ging het niet om: ik maakte deze boeken om te oefenen, omdat ik dat wilde/belangrijk vond, en omdat ik wist dat geen traditionele uitgeverij ze ooit zou uitgeven. 

Je moet het zo zien: begin dit jaar had ik √©√©n boek gemaakt in mijn hele leven. Nu heb ik een selectie van 5 boeken waar ik zeer trots op ben en waarvan zeker de laatste behoorlijk professioneel zijn (in mijn ogen). En daar heb ik tot nog toe 30 euro mee verdiend. Dat had ik allemaal nooit kunnen doen als ik niet gewoon deze stappen had gezet üôÇ

 [1]: /blog/2018/2018-10-14-brave-new-books/
 [2]: /books/de-konijnenklas
 [3]: /books/vierkante-ogre/
 [4]: https://mijnbestseller.nl
 [5]: /uploads/2021/09/bestseller-1_result.webp
 [6]: /uploads/2021/09/bestseller-2_result.webp
 [7]: /uploads/2021/09/bestseller-3_result.webp
 [8]: /uploads/2021/09/bestseller-4_result.webp
 [9]: /uploads/2021/09/bestseller-5_result.webp
 [10]: /uploads/2021/09/bestseller-6_result.webp
 [11]: /uploads/2021/09/bestseller-7_result.webp
 [12]: /uploads/2021/09/bestseller-8_result.webp
 [13]: https://fonts.google.com
 [14]: https://coolors.co
 [15]: /uploads/2021/09/bestseller-9_result.webp
 [16]: /uploads/2021/09/bestseller-10_result.webp
 [17]: /blog/2021/2021-01-12-self-publishing-zwart-wit/