---
title: 'Rode Panda: Versie 3.0!'
author: tiamopastoor
date: 2021-09-30T13:55:48+00:00
language: nl
thumb: /uploads/2021/09/rodepanda_header.webp
categories:
  - Miscellaneous

---
Jaja, ik heb mijn portfolio weer eens geüpdatet!

Maar deze keer was het geen normale update. Geen kleintje, nee nee.

Ik heb _de hele website_ opnieuw opgebouwd en omgezet naar het moderne tijdperk. Het is mooier, sneller, visueler (meer plaatjes, minder tekst), gebruiksvriendelijker (zowel voor mij als de bezoeker), toekomstbestendig, ga zo maar door.

Er komt binnenkort een diepgaand artikel aan over _wat_ ik precies heb gedaan en _waarom_. (Gevolgd door een paar artikelen in het algemeen over websites versnellen. En over een paar _andere_ websites van mij die (deels) dezelfde behandeling hebben gekregen, waaronder dit blog.)

Oftewel, bezoek het portfolio hier: [Rode Panda | Portfolio | Freelance Artist][1]

![](/uploads/2021/09/rodepanda_grid1.webp) 

Net zoals hiervoor, is het beschikbaar in zowel Nederlands als Engels. (De knop om te switchen staat best groot onderaan de pagina. Ik twijfel nog of ik hem ook bovenaan moet zetten, voor de zekerheid)

De komende dagen zal er vast nog het een en ander mis zijn. (Kleine foutjes in hoe iets eruitziet, typefouten in projectbeschrijvingen, etcetera.) Als je iets vindt dat niet klopt: laat het weten! 

Maar verder is het af, en ik ben er blij mee, en het is een grote stap vooruit. Bovendien bevat het nu wél al mijn projecten tot de dag van vandaag, waar de vorige sinds begin dit jaar geen update meer had gekregen. (Juist omdat hij zo onhandig was om te veranderen én ik stiekem al bezig was met deze nieuwe versie.)

Laten we hopen dat ik de komende vijf jaar niet meer een artikel begin met "Rode Panda: Versie 4.0" :p

 [1]: https://rodepanda.com