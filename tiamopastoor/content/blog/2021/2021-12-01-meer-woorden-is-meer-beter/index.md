---
title: Meer woorden is meer beter
author: tiamopastoor
date: 2021-12-01T21:48:00+00:00
language: nl
categories:
  - Cartoons

---
![](/uploads/2021/07/H6-OnnodigVeelSchrijven_result.webp) 

Deze cartoon komt uit [Het Boek Tegen School][2]!

Misschien denk je dat dit overdreven is. Of dat zoiets alleen nodig is in wetenschappelijke kringen, als je een of andere stoffige studie gaat doen.

Maar dat is het niet.

Ik heb mijn hele schoolbestaan gemerkt hoe verliefd docenten op mij waren, puur en alleen omdat ik _netjes schreef_. En vooral omdat ik _heel veel opschreef_. Dure woorden, mezelf herhalen, zo moeilijk mogelijke zinsconstructies, alles om die woordenaantallen op te krikken zonder daadwerkelijk iets te zeggen!

En het werkt. In het boek geef ik tal van voorbeelden uit het echte leven waarin dat een groot verschil heeft gemaakt. Ik heb praktisch mijn weg naar mijn diploma _geschreven_. (Of, beter gezegd, met mijn vingers furieus op toetsen geslagen tot ik voldoendes kreeg.)

Dus als je hogere punten wilt halen, zeker voor verslagen en geschreven proefwerken, stel ik voor dat je leert om uit je nek te lullen. En dat vervolgens naar standje 200% opdraait. Tot je iets krijgt zoals in de cartoon hierboven.

**Dit is de laatste cartoon die ik deel van dit boek.** Ik heb zo'n beetje alle cartoons online gezet die je kunt begrijpen _zonder_ het boek zelf te lezen. (Als in, ze staan op zichzelf.) Daarnaast wil ik natuurlijk niet gewoon het hele boek gratis online zetten :p Dus als je de rest wilt zien, koop dat boek!

{{% remark %}}
Bij het online zetten van de cartoons, heb ik steeds afgewisseld tussen een _eerdere cartoon_ (hoofdstuk 0-5) en een _latere cartoon_ (hoofdstuk 6-11). Voor de variatie. Bovenstaande is dus, in zekere zin, de middelste cartoon van het boek. 

Als je de introductie leest, begrijp je dat de cartoons met elk hoofdstuk "beter" werden, dus de kwaliteit van bovenstaande cartoon is niet perse zoals _alle_ cartoons eruit zien.
{{% /remark %}}

 [1]: /uploads/2021/07/H6-OnnodigVeelSchrijven.jpg
 [2]: /books/het-boek-tegen-school/