---
title: Totems of Tag!
author: tiamopastoor
date: 2021-07-27T17:26:56+00:00
language: nl
thumb: /uploads/2021/07/ItchioIcon_result.webp
categories:
  - Miscellaneous

---
En jahoor, daar is hij weer: het volgende spel in mijn reeks _One Week Games_. De vorige waren [I Wish You Good Hug](/blog/2021/2021-07-14-i-wish-you-good-hug/).

Deze heet [Totems of Tag][1] en is gratis te spelen voor 2-4 mensen (op hetzelfde apparaat). 

Het is eigenlijk gewoon trefbal, maar dan zonder al die regels (die je doorgaans op school leert). Oftewel: gooi een bal tegen je vrienden, ontwijk hun ballen, en de laatste die overblijft wint. Maar z√≥ simpel is het natuurlijk ook weer niet ...

{{< youtube KSz3iXlhZ8k >}}

Het belangrijkste wat dit spel "beter" maakt dan gewoon ballen gooien (in mijn ogen), is het feit dat je redelijk makkelijk kunt besturen hoe je gooit. Door het knopje langer in te drukken, kan je meer **kracht** erachter zetten. Door te draaien (terwijl je de gooiknop indrukt) kan je **curve** geven aan de bal. Hoe meer potjes je speelt, hoe beter je kunt richten en---zelfs van grote afstand---anderen precies kan raken üôÇ

Laatst schreef ik een artikel over hoe [veel spellen een **dash** gebruiken](/blog/2021/2021-07-19-speltrucjes-de-dash/) en waarom dat zo goed werkt. Niet geheel verrassend, heb ik dat dus ingebouwd bij dit spel! Als je op een knopje drukt, _schiet_ je in die richting. Hiermee kan je ballen ontwijken of anderen tackelen ... maar tijdens het dashen heb je geen controle meer, en het duurt even voordat hij is herladen.

Andere toevoegingen zijn **7 unieke "arenas"** (oftewel levels die je kan spelen, met eigen design en dergelijk), een hele hoop unieke **balsoorten** (zoals eentje die explodeert, eentje die je dronken laat lopen, etc.), en nog meer **powerups**.

Uiteindelijk is dit gewoon een heel _simpel_ maar _leuk_ spel geworden. Niet nadenken, gewoon gaan rennen en elkaar proberen af te gooien, en ik zag dat mijn spelers er heel veel plezier mee hadden. 

(Dat is tevens de reden waarom ik voor dit type spel koos: de vorige twee waren co√∂peratief en vereisten redelijk wat denkwerk en strategie. Bovendien werkten die spellen op een _grid_ van vakjes, en daar wilde ik ook even van afstappen.)

Oftewel: weer een redelijk succes, weer een spel af en ervaring opgedaan, op naar de volgende! 

{{% remark %}}
Uiteindelijk, vanwege tijdsgebrek, is het thema van "totempalen" nauwelijks meer in het spel gekomen. Ik overweeg dan ook serieus om een versie 2 te maken, wederom in √©√©n week, waarbij ik dit thema √©cht overal kan integreren. En andere dingen toevoeg, zoals 3D, computertegenstanders, en nog v√©√©l meer arenas.
{{% /remark %}}

{{% remark %}}
Hoewel de trailer nog steeds niet wereldschokkend is, zit er deze keer wel meer tijd in. Ik heb het afgelopen jaar v√©le game trailers gemaakt die praktisch bestonden uit "pak een uur aan beeldmateriaal (van mijn testsessies) en pak er tien leuke korte stukjes uit". Dat verveelt. 

Dus nu heb ik speciale (tekst) sequences gemaakt tussen de clips door, zoals de paar seconden waarmee de trailer begint. Dat is nog haalbaar voor mij en mijn apparatuur :p En het resultaat is denk ik een stuk leukere en meer gevarieerde trailer. En dat leidt hopelijk tot n√≥g meer downloads, want ik zie dat veel mensen mijn spellen vinden via hun trailers.

Overigens zorgt dit er wel voor dat veel dingen in de trailer _anders_ zijn dan het uiteindelijke spel. Want ik gebruik clips uit mijn testsessies, en vaak heb ik n√° zo'n sessie heel veel fouten om te verbeteren of feedback om te verwerken.
{{% /remark %}}

 [1]: https://pandaqi.com/totems-of-tag