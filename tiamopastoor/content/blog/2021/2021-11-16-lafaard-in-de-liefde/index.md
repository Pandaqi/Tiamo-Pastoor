---
title: Lafaard in de Liefde
author: tiamopastoor
date: 2021-11-16T21:35:00+00:00
language: nl
categories:
  - Cartoons

---
![](/uploads/2021/07/H5-Zoenen_result.webp) 

Deze cartoon komt uit [Het Boek Tegen School][2]!

Hoewel deze cartoon vooral grappig en absurd bedoeld is, ligt de kern van de boodschap eigenlijk best gevoelig voor mij. Op de middelbare school bedacht mijn hoofd _duizend-en-één_ redenen waarom ik _niet_ samen kon zijn met iemand, waarom die ander mij _niet_ leuk zou vinden, waarom het gedoemd was te mislukken.

Met als gevolg dat ik nooit samen ben geweest met iemand, nooit heb gezoend, niet achter mijn grote liefdes aan ben gegaan. Dus wees niet zo stom als ik. Bedenk geen eindeloze smoesjes---als je iemand wilt, dan wil je diegene, en dan kan je maar beter _je hele hebben en houwen_ inzetten om diegene te krijgen.

Fun fact: de getekende karakters zijn de hoofdpersonen van "Cloudy with a Chance of Meatballs". Die film keek ik toevallig vlak hiervoor. En ze hadden een schattige zoenscène. En de personages (hun hoofden, althans) leken niet op iets dat ik al eerder had getekend.

 [1]: /uploads/2021/07/H5-Zoenen.jpg
 [2]: /books/het-boek-tegen-school/