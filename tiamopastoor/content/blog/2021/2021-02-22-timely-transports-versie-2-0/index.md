---
title: 'Timely Transports: Versie 2.0!'
author: tiamopastoor
date: 2021-02-22T15:00:56+00:00
language: nl
thumb: /uploads/2020/08/NameLogo_result.webp
categories:
  - Games

---
Een half jaartje geleden maakte ik het spel [Timely Transports][1].

Het was een experimentele combinatie tussen een _bordspel_ en een _computerspel_, wat betekent dat je het spel fysiek speelt (op een bord, met voertuigen om te verplaatsen, etc.) ... maar iedereen moet zijn smartphone voor zich leggen om _andere_ delen van het spel te regelen.

Voor zover ik wist bestond het nog niet, dus dan moest ik het natuurlijk proberen!

Gelukkig werkte het uiteindelijk goed en werd _Timely Transports_ een snel, uitdagend spel, waarbij iedereen _tegelijkertijd_ door een jungle beweegt en probeert om goederen af te leveren.

Elke keer als je een voertuig wilt bewegen, moet je een _timer_ starten. Pas als de timer voorbij is, mag je het voertuig definitief verplaatsen. De smartphone houdt al deze timers netjes bij. De moeilijkheid? Je kan elkaar van het bord duwen, goederen zijn schaars, en om te winnen zal je toch echt _meerdere voertuigen_ tegelijkertijd door de jungle moeten sturen.

Omdat de telefoon alles regelt, hoef je nauwelijks regels te onthouden en kan je nauwelijks fouten maken. Als bonus duurt het spel opzetten ook maar drie seconden, terwijl het toch echt een volwaardig spel is dat je minutenlang zal bezighouden en laten stressen over je voertuigjes.

Maar ... omdat het zo'n bijzonder idee was, en ik geen enkel voorbeeld had, zaten er een hoop schoonheidsfoutjes in:

  * Zo was het speelbord te klein bij grotere spelersaantallen. Ik kan het plaatje wel domweg opschalen ... maar dan wordt het pixelig en _blurry_.
  * Ook was het visuele ontwerp een beetje blanco/neutraal, wat deels het speelplezier in de weg zat (omdat je jouw eigen voertuigen moeilijk kon herkennen in de chaos).
  * Enkele regels waren onduidelijk, en met wat creatieve veranderingen kon ik het spel sterk versimpelen en stroomlijnen.
  * En nog veel meer verbeterpuntjes.

Op een gegeven moment was bij mij de maat vol en _moest_ ik het spel wel een grote update geven. Ik heb de laatste jaren gemerkt hoe enorm _nuttig_ dit is, niet alleen voor het spel zelf, maar ook voor mijn ontwikkeling als kunstenaar. Zelfreflectie, feedback geven op je oudere werk, en vervolgens proberen de grootste minpunten te verbeteren is _een geweldig leermoment_.

(Het is zelfs zo nuttig dat ik nu standaard een project afmaak en inplan om over een paar maanden het Ã©cht af te maken. Klinkt een beetje stom, maar die paar maanden tijd zijn _geweldig_ voor de inspiratie en het vinden van creatieve problemen voor alle oplossingen.)

Hoe dan ook, dat heb ik dus de afgelopen dagen gedaan. Ik heb hier (in het Engels) een korte "devlog" over geschreven, voor de geÃ¯nteresseerden: [[Update] Timely Transports][2]

Lijkt het spel je interessant? Probeer het! Iedereen waarmee ik het heb gespeeld had plezier, en ik denk dat het een van mijn beste spellen is (nÃ¡ deze update).

Houd je van gratis, simpele bordspellen in het algemeen? Bezoek dan mijn algemene bordspellenpagina en kijk of er iets leuks tussenzit: [Pandaqi Boardgames][3]

Heb je feedback over dit spel, of deze update, of iets gerelateerds? Laat maar weten!

Dan ga ik nu weer verder met mijn grote project van dit moment. Hopelijk kan ik deze de komende paar weken officieel publiceren en erover praten ðŸ™‚

 [1]: https://pandaqi.com/timely-transports
 [2]: https://pandaqi.com/blog/boardgames/timely-transports/update-timely-transports
 [3]: https://pandaqi.com/boardgames