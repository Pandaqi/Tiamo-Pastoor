---
draft: true
title: '[Dagboek] Cella Monstrosa'
author: tiamopastoor
date: 2023-08-07T18:50:36+00:00
language: nl
categories: ["Diary"]

---
@TODO: Convert to English anyway!

Welkom bij het dagboek voor mijn boek **Cella Monstrosa**. 

Het was mijn eerste experiment met fictie schrijven in het Engels. Dus waarom is dit dagboek in het Nederlands?

  * Ik schreef ondertussen nog steeds 90% Nederlands, dus tja, dan kies je dat onbewust als taal voor je dagboek
  * Ik wist dus niet of het ging werken
  * Ik had geen idee waar ik Engelse schrijfdagboeken moest plaatsen. Op dit blog? Een andere website? En twijfel zorgt voor stilstand, dus ik omzeilde de twijfel door het dagboek voor nu Nederlands te houden :p

Wat vertelt dit artikel? Het hele proces. Het eerste idee, het schrijfproces, waarom ik bepaalde keuzes maakte, tot de laatste versie van het boek dat is uitgegeven.

## Wat is het idee?

Ik was op zoek naar een idee voor dit experiment. (Ik heb véél non-fictie geschreven in het Engels, maar geen enkele fictie.) Het moest niet te groot zijn. Ik moest niet te veel ervan verwachten. 

Dus ik ging mijn folder met ideeën af en bleef steken op dit idee. Het heette toen "Cella" en had een paar pagina's (Nederlandse) notities.

Als eerste maakte ik de titel Cella Monstrosa. Waarom?

  * Cella wordt automatisch gecorrigeerd (of gelezen) tot Cell of Cruella
  * Cella is een erg vage boektitel. Met Monstrosa erachter, weet een potentiële lezer direct wat ongeveer de strekking van het boek is.
  * Het klonk beter. (Het betekent overigens niks, ook al lijkt dit misschien iets in het Latijn.)

Daarna probeerde ik de notities te veranderen in een sterk concept. Op dit moment waren het namelijk meer ... flarden van gedachten.

Het hoofdidee was als volgt:

  * Monsters zijn ooit begonnen met een land binnenvallen. 
  * Als reactie hebben ze een gevangenis gebouwd---het grootste en meest geavanceerde gebouw van het land---waar ze vanaf dat moment alle monsters opslaan.
  * In het eerste hoofdstuk gebeurt wat je zou verwachten: er gaat iets mis en een monster breekt los

De andere paragrafen waren dus vage dingen als "oh er is een stagiaire bij de gevangenis die ontdekt dat iets niet pluis is" en "oh misschien is dit en dit wel een goede verklaring voor waar de monsters vandaan komen"

Hoe maken we hiervan een sterk concept?

## Een goed begin

Ik ben op zoek naar twee dingen:

  * **Een sterk begin.** Dat betekent een probleem ("conflict") dat urgent is en de hoofdpersoon serieus benadeelt als het niet wordt opgelost. Het betekent ook een paar hoofdstukken op rij waarin iets raars of interessants gebeurt. (Eigenlijk begint elk pakkend verhaal met "een verzameling van rare gebeurtenissen", een beetje zoals "a series of unfortunate events".)
  * **Doordenken over de regels van deze wereld.** Ik probeer alles zo logisch en samenhangend mogelijk te maken. Bijvoorbeeld, als monsters de grootste dreiging zijn, is een _logisch gevolg_ dat ze een leger hebben (of een belangrijk beroep van "monsterjager"). Misschien hebben ze opleidingen hierin. Misschien krijg je een geldbonus voor elk monster!

Gek genoeg kreeg ik de meeste inspiratie hiervoor als ik nadacht over _thema_. Dit idee leent zichzelf namelijk voor twee interessante (morele?) vragen:

  * Wat is beter? Levende wezens levenslang opsluiten, of hen onmiddellijk de doodstraf geven?
  * Wat is beter? De oorzaak van een probleem oplossen (waar de monsters vandaan komen) ten koste van alles, of de symptomen oplossen (monsters voor altijd opsluiten)?

Dus dat wordt het hoofdthema van het boek. En de karakters (en verhaallijnen) moeten dit thema onderzoeken. 

Hoe doe je dit?

  * Een personage wordt opgesloten en merkt hoe verschrikkelijk dat is.
  * Een personage krijgt de omgekeerde situatie: ze hopen dat ze nog kunnen ontsnappen, maar in een ander land is de regel dat je direct de doodstraf krijgt.
  * Een personage wordt vrienden met een monster en krijgt de situatie mee vanaf hun kant.
  * Een personage begint heilig overtuigd dat de gevangenis geweldig is, maar leert gaandeweg dat ze beter het probleem bij de kern kunnen aanpakken.
  * Misschien een scene waar ze spreken met een oude man die zijn hele leven gevangen heeft gezeten, die droevig vertelt over de gevolgen daarvan.
  * Dat soort dingen ...

@TODO