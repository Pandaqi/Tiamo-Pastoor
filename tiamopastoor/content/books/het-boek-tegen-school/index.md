---
title: Het Boek tegen School
author: tiamopastoor
date: 2021-07-02T13:59:42+00:00
dateReleased: 2021-07-02
thumb: boek_tegen_school_cover

progress: 100
phase: "finished" # preparation, first draft, revisions, finished

booktype: "non-fiction"
series: "standalone"
age: "young adult"
genre: "self-improvement"
diary: ""
tags: ["school", "high school", "university", "education", "learning", "life", "tips"]
language: "nl"
pages: 150
price: 
  - key: paperback
    value: 14.95

links:
  - key: MijnBestseller
    value: https://www.mijnbestseller.nl/shop/index.php/catalog/product/view/id/586394/s/het-boek-tegen-school-tien-tips-voor-iedereen-die-school-wil-negeren-en-daadwerkelijk-iets-leren-248422-www-mijnbestseller-nl/
  - key: Bol.com
    value: https://www.bol.com/nl/nl/p/het-boek-tegen-school/9300000045248803/

logline: |
  Een boek vol tips, cartoons en wijsheden om school te overleven. Wat vooral betekent dat je er zo min mogelijk tijd aan kwijt bent, zodat je die tijd kan steken in dingen die wél nuttig zijn!

blurb: |
  Een gids voor elke jongere die merkt dat school zinloos is en wél iets van diens leven wil maken. 

  Het geeft 10 tips---met allerlei voorbeelden en cartoons---om zo min mogelijk tijd kwijt te zijn aan school. Waarom? Zodat je die tijd kan steken in nuttige dingen. Zoals je gezondheid, geluk, vrienden, familie, belangrijke vaardigheden, hobby's. Je weet wel, alle dingen die school probeert te verpesten.

---

### Waarom dit boek? 

Omdat ik het _ronduit schandalig_ vind wat wij onze kinderen 18 jaar lang aandoen. 

Aan hen wordt niks gevraagd. Zij moeten maar verplicht meegaan met het systeem en alles doen wat hen wordt opgedragen. En dat is dan de start van je leven, jouw begin in deze wereld, het moment waarop jij nou juist het meeste moet groeien en ontwikkelen. (En dankzij die geweldige start, zit ik nu met gezondheidsproblemen en een chronisch gevoel van "ik heb nergens meer zin in".)

Vaak wordt dat goedgepraat met het feit dat "onderwijs belangrijk is" en "goed voor je is". Maar dat is _totaal niet waar_. Alle wetenschappelijke onderzoeken die zijn gedaan, alle statistieken die we hebben, wijzen in dezelfde richting: ons onderwijs is ofwel _zinloos_ ofwel een _negatieve invloed_.

Zo weten we dat het cijfersysteem een negatieve invloed heeft op zowel motivatie als (leer)prestatie. Als je iemand vraagt hoeveel kennis van school ze nog weten, zal het antwoord een erg laag percentage zijn. Als je vraagt hoeveel daarvan ze ook _nodig_ hadden in hun leven, zakt het percentage richting nul. 

Ik heb inmiddels bijna tien boeken succesvol uitgebracht, en alle vaardigheden die ik daarvoor nodig had heb ik _niet_ geleerd in 20+ jaar school. Zelfs lezen en schrijven niet: dat heb ik mezelf geleerd door blijkbaar als peuter de Harry Potter boeken van mijn familieleden te stelen.

Dus ik vind het onbegrijpelijk dat het nog steeds bestaat. Dat het in stand wordt gehouden. Dat we dit elke toekomstige generatie aandoen.

Maar niemand gaat iets veranderen. De overheid wordt al jarenlang alleen maar _strenger_ en _strakker_ omtrent onderwijs, terwijl het juist de andere kant op moet!

Dus ik heb dit boek geschreven. Alles wat ik weet over hoe je **wel** iets leert, hoe je **wel** ontwikkelt, waarom het **altijd belangrijker is** om gezond en gelukkig te zijn (in plaats van goede cijfertjes te halen).

### Wil je het boek inzien?

Op vrijwel alle webwinkels is een _inkijkexemplaar_ beschikbaar met de eerste 10% (~16 pagina's). 

De algemene vormgeving van het boek is een losse, getekende stijl---alsof het geschreven is in een schoolschrift. Daarbij heeft dit boek heeft op bijna elke pagina een cartoon of plaatje. 

Deze [cartoons][/categories/cartoons/] verschijnen regelmatig op deze website, als ze ook grappig of relevant zijn _zonder_ de rest van de tekst.

### Dit boek is _niet_ ...  

... een of ander wetenschappelijk onderzoek naar de effectiviteit van het onderwijs. 

Nee, het is géén theoretische lap tekst over _waarom het onderwijs niet klopt_. 

Want, zoals ik net al zei, die onderzoeken zijn al gedaan! Die boeken zijn al geschreven! We weten al _decennialang_ met zekerheid dat de huidige onderwijssystemen een litteken op de wereld zijn.

Daarnaast denk ik niet dat kinderen/jongeren zo'n boek zouden willen lezen. Het is een beetje alsof je een puber probeert lekker te maken voor een encyclopedie ... in het Chinees.

### Dit boek is _wel_ ... 

Een **praktisch boek**, vol met **tips, voorbeelden, anekdotes** uit mijn eigen leven, grappige **cartoons**, maar vooral ook bijtende cartoons over hoe bizar het allemaal is.

Een handboek. Een gids. Een vriend.

Iets dat kan motiveren om je best te gaan doen _voor iets anders dan school_. 

Iets dat troost en een lach kan bieden als dat geweldige onderwijssysteem je weer eens om de oren slaat.

Iets dat je handvaten geeft om _voldoendes te halen_ terwijl je _zo min mogelijk tijd_ in school steekt.

Kortom: Het Boek Tegen School.