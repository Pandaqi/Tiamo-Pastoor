---
title: Wie is de Trol?
author: tiamopastoor
date: 2019-03-20T22:02:12+00:00
featured_image: /uploads/2020/08/Naamlogo-verkleind_result.webp

---
**Het is eindelijk zo ver!**

Na anderhalf jaar heb ik eindelijk mijn bordspelvariant op _Wie is de Mol?_ kunnen maken!

> De officiële pagina, inclusief alle uitleg en bestanden, is deze: <a href="https://pandaqi.com/wie-is-de-trol">Wie is de Trol? (Bordspel)</a>

## Veelgestelde vragen

Hieronder zal ik een korte samenvatting geven van de vragen die nu waarschijnlijk in je opkomen. (Of als je de pagina hierboven niet kan openen.)

### Waarom heb je dit gemaakt?

Ik ben een groot fan van WIDM, maar ben ook zwaar teleurgesteld in de officiële bordspellen die ze hebben uitgebracht. Dus ik gaf mezelf de uitdaging om een waar bordspel te maken dat tenminste _lijkt_ op het echte spel.

Uiteindelijk heb ik een website gemaakt die de belangrijkste onderdelen regelt (zoals een korte test die alle spelers na elke ronde maken), met daarnaast enkele prachtige kaarten en fiches om mee te spelen.

{{% remark %}}
Ik maak al lange tijd (bord)spellen, dus check de rest van mijn spellenwebsite als je twijfelt of dit spel je tijd waard is: <a href="https://pandaqi.com/boardgames">Pandaqi Boardgames</a>
{{% /remark %}}

### Wat kan ik verwachten? 

Het spel is helemaal afgewerkt, speelbaar, getest, en voor zover ik kan zien foutloos! Er zijn 75+ unieke opdrachten die kunnen verschijnen, 4 uitbreidingen voor als je een nóg spannender spel wilt

### Hoe werkt het? 

Eigenlijk net zoals het echte spel. Elke ronde krijg je drie opdrachten, dan een test over de opdrachten, en een executie. Afvallers zijn niet écht uit het spel, want spelereliminatie is vervelend in bordspellen, maar krijgen wel significante nadelen in de rest van het spel.

De opdrachten verschijnen op de computer en gebruiken _op de een of andere manier_ de kaarten die iedereen in de hand heeft.

{{% example %}}
Misschien moet je in twee groepen codes maken en dan de code van de ander raden. Misschien ga je pokeren, misschien moet je bepaalde kaarten doorgeven, misschien moet je gezamenlijk 10 kaarten van dezelfde soort op tafel weten te krijgen, alles kan!
{{% /example %}}

### Wat heb ik nodig? 

Je moet enkele blaadjes printen en uitknippen (met de kaarten, jokers, geldbriefjes, etcetera).

Lees vervolgens de spelregels van het basisspel. (Slechts 4 pagina's, inclusief plaatjes en voorbeelden.)

En start als laatste het spel (via de website) op een apparaat. Ik speel graag met de computer, want dat is een groot scherm en geeft echt het idee van een officiële test, maar het werkt met alles.

Ta da, je kunt beginnen!

### Is dat alles? 

Jup. De reden dat het zo lang duurde om dit spel te ontwikkelen, is omdat ik het zo simpel en toegankelijk mogelijk wilde maken. 

Mijn allereerste ideeën hadden allemaal tientallen pagina's aan materiaal nodig en spelregels van meer dan 10 bladzijden, gaandeweg heb ik dat allemaal versimpeld en gestroomlijnd. 

Daarnaast is _Wie is de_ Mol? eigenlijk best een ingewikkeld spel. En het is nog lastiger om er een bordspelervaring van te maken met een waslijst aan interessante opdrachten :p

### Hoe heb je dit spel gemaakt? 

Nou, ik heb een gigantisch artikel geschreven (zoals altijd) over het ontwikkelingsproces van dit spel: [[Devlog] Wie is de Trol?][1]

Hoe dan ook, have fun!

Als je het spel hebt gespeeld, of je hebt vragen/feedback/problemen, laat het mij maar weten.

 [1]: https://nietdathetuitmaakt.nl/bordspellen/wie-is-de-trol/devlog-wie-is-de-trol/