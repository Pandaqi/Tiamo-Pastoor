---
title: Paper Thieves
author: tiamopastoor
date: 2020-03-18T21:38:00+00:00
thumb: /uploads/2020/03/PaperThieves-Logo_result.webp

---
De nacht valt, en de dieven ontwaken. Steel als eerste zo veel mogelijk unieke schatten en vlucht de stad uit â€¦ voordat de politie je te pakken krijgt.

**Aantal Spelers:** 2-6

**Speeltijd:** 30 minuten

**Leeftijd:** iedereen

**Moeilijkheidsgraad:** simpel

## Wat doe je in dit spel?

In dit spel beweeg je door een stad door op belangrijke punten jouw symbool op te schrijven. Wanneer je eindigt op een schatlocatie, steel je meteen die schat. Maar als je het symbool van een andere speler tegenkomt, kun je er niet langs of moet je een schat weggeven!

Manouvreer door steegjes, langs monumenten en over kanalen, terwijl je de tegenstanders ontwijkt en hun wegen blokkeert. En als dat niet werkt, dan stuur je toch gewoon de politie op ze af?

**Dit is een "One Paper Game":** elke keer als je wil spelen, hoef je slechts Ã©Ã©n blaadje uit te printen en ergens een pen te zoeken. Je hoeft niks anders uit te knippen, of andere materialen te verzamelen.

## Update!

Dit was de allereerste OPG (_One Paper Game_) die ik maakte. Inmiddels heb ik er veel meer gemaakt en daarbij ongelofelijk veel geleerd. Zoals dat de donkerblauwe achtergrond van dit speelbord onhandig is, want dat verspilt veel inkt. Of hoe je een spel goed laat opschalen met verschillende spelersaantallen. En allerlei kleine trucjes en manieren om spellen leuker en gevarieerder te maken.

Oftewel, als je Ã©Ã©n van mijn spellen wilt proberen, raad ik aan om een van de _laatste_ die ik heb gemaakt te pakken (zie [Pandaqi Boardgames][1] voor het overzicht). Want hoewel dit spel prima is en leuk voor een paar potjes, is het eerlijk gezegd niet mijn beste werk.

## Waar kan ik downloaden?

Bezoek de officiÃ«le pagina (met een grote Download knop en meer informatie): [Paper Thieves (Pandaqi Games)][2]

Aangezien je in dit spel door steden loopt en belangrijke locaties bezoekt, leek het me leuk om meerdere kaarten te maken voor de grote steden (Amsterdam, Berlijn, Parijs, Londen, ...)

Voor elke kaart zijn er twee bestanden:

  * ... [RULES] => deze bevat de spelregels voor deze kaart (meestal anderhalf A4-tje spelregels, plus een A4-tje met optionele uitbreidingen)
  * ... [MAP] => deze bevat het ene blaadje dat je moet uitprinten

Zoals altijd hoor ik graag je reactie als je het spel hebt uitgeprobeerd ðŸ™‚ Als je fouten ontdekt, of suggesties hebt, of wat dan ook, laat het vooral weten. Daarvan worden deze spellen alleen maar beter!

## Ontwikkelingsproces

Hier beschrijf ik kort hoe het spel tot stand is gekomen, voor wie het interessant vindt of er misschien iets van wil leren!

Eigenlijk was het proces voor dit spel verrassend kort. Ik had al enkele maanden het idee dat ik "iets" wilde doen met een spel waarbij je op het speelbord mocht schrijven.

Na enkele maanden spelen met dit idee in mijn achterhoofd, kwamen ineens enkele ideeÃ«n samen en had ik een Eureka-moment: zou het mogelijk zijn om een volwaardig spel te maken waarbij je slechts Ã©Ã©n blaadje nodig hebt (waarop je schrijft)?

Binnen een uur had ik een document van tien pagina's met alle ideeÃ«n, problemen en mogelijke oplossingen.

Toen ik even later een avondje vrije tijd had, besloot ik er maar gewoon aan te beginnen. Ik pakte het meest simpele idee dat ik had: het A4-tje bevat de kaart van een stad en spelers lopen door die stad heen.

Ik hou van schrijven, maar ik hou ook van ontwerpen, dus ik besloot die twee componenten langs elkaar te ontwikkelen. Terwijl ik de spelregels schreef, maakte ik tegelijkertijd ook de (voorbeeld)plaatjes en de bijbehorende delen van de kaart.

Ik denk dat deze methode enorm heeft geholpen bij de ontwikkeling van dit spel. Het zorgde ervoor dat ik hÃ©Ã©l snel kon zien of iets ging werken of niet, al was het maar om zoiets simpels als "hier is geen ruimte voor op de kaart" of "deze spelregel is te moeilijk want hij kost te veel ruimte om uit te leggen".

Binnen vier uur had ik de kaart en de spelregels helemaal af. Vervolgens ben ik (veel te laat) naar bed gegaan en heb ik het spel de dag erna uitgetest.

Werkte het? Jazeker! Was het simpel en snel uit te leggen, maar toch leuk en interessant? Jazeker!

Was het perfect? Eh, nee, zeker niet.

Ik had tÃ© veel vluchtwegen en schatten op de kaart gezet, waardoor het spel veel te makkelijk was (voor de persoon die een gunstige beginpositie had gekozen). Daarnaast waren er, zoals altijd, veel onduidelijkheden of tegenspraken in de spelregels, of dingen die simpelweg niet leuk of bevorderend waren voor het spel.

Die avond heb ik nog flink geschaaft aan het spel, zodat ik het de dag erna meteen opnieuw kon proberen.

Deze keer was het alweer een heel stuk beter ðŸ™‚ Ik kon het spel een stuk of vier keer spelen (met verschillende groepen), wat ook meteen een indicatie gaf van het spelverloop voor verschillende spelersaantallen.

Sindsdien heb ik de kaart en de regels nog meerdere keren uitgetest en geÃ¼pdatet. De huidige versie van het spel is leuk en heeft, in mijn eigen testpotjes, geen problemen meer opgeleverd.

Maar als ik heel eerlijk ben, denk ik dat er nog wel meer te halen valt uit dit spelidee. Ik ben van plan meerdere kaarten te maken voor het spel (alle tests hiervoor waren op dezelfde kaart, die van Amsterdam). Nog belangrijker: ik wil voor elke kaart enkele nieuwe regels/systemen/"dingetjes" te bedenken. Hopelijk kan ik daarmee het idee verder evolueren en gevarieerder maken!

 [1]: https://pandaqi.com/boardgames
 [2]: https://pandaqi.com/paper-thieves