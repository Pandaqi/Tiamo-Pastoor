---
title: Rode Panda
author: tiamopastoor
date: 2021-02-26T20:52:02+00:00

---
Ik ben een freelance kunstenaar onder de naam "Rode Panda". Zodoende ben ik altijd op zoek naar interessante, mooie, gave, bijzondere projecten om aan te werken. Als je iets voor mij hebt, of als je vragen hebt over een eerder project, laat het dan vooral weten.

(Zo krijg ik wel eens mails van mensen die de code willen van een oud project. Of die willen weten welke programma's ik ergens voor heb gebruikt. Iemand vroeg zelfs een keer of ik ideeën had voor diens spel. Dat mag je altijd vragen.)

Als je benieuwd bent naar mijn werk, of mij werk wilt aanbieden, verwijs ik je graag naar mijn portfolio website: [**Rode Panda**][1].

Hieronder staat een korte samenvatting van de gebieden waarin ik diensten verleen:

  * **[Schrijven][2]**. Zowel formeel als informeel, fictie als non-fictie. Ik heb (kinder)verhalen geschreven, prentenboeken gemaakt, al meer dan 1,000,000 woorden op dit blog, én als kers op de taart zei mijn professor aan de universiteit ooit: "echt goed geschreven Tiamo". Als dat niet overtuigend is, dan weet ik het ook niet.
  * **[Muziek](https://nietdathetuitmaakt.nl/muziek/)**. Ik schrijf véél muziek en kan het zelf (grotendeels) uitvoeren en mixen.
  * **[(Spellen) programmeren][3].** Ik programmeer al sinds mijn twaalfde. Ik maak vooral spelletjes, en daar ligt mijn expertise ook, maar alles kan. (Op dit blog staan bijvoorbeeld enkele simulaties van bordspellen.)
  * **Visueel ontwerpen/Tekenen.** Ik ontwerp al jarenlang verscheidene projecten (van websites, tot bord- en computerspellen, tot delen van magazines, etcetera). Daarnaast teken ik digitaal. Om te weten welke stijlen ik hanteer, raad ik aan mijn portfolio te bekijken.
  * **Websites**. Ik kan websites maken en onderhouden, zowel _from scratch_ als met _WordPress_ als basis.

De diensten staan (ongeveer) op volgorde van aantrekkelijkheid voor mij. Dit is gedefinieerd als een combinatie van "hoe veel ik het doe", "hoe goed ik het kan", en "hoe graag ik het doe".

Bovendien lever ik ook de volgende gratis dienst:

  * **Panda.** Je mag mij altijd leuke verhalen sturen en ik zal proberen leuke reacties te geven. Verdrietige verhalen, of vragen om advies, mogen ook. Maar ik zeg erbij: het is verdomd lastig om advies te geven als je niet de hele situatie of persoon kent. Daarnaast mag je mij altijd een knuffel geven, mocht je mij tegenkomen in het echt en denken "goh, is dat niet die rare vent van dat blog?" (Je mag mij ook chocolade geven, of chips, of een mooie gitaar. Maarja, de kans dat mensen die op zak hebben als ze mij tegenkomen ...)

 [1]: https://rodepanda.com
 [2]: /books/
 [3]: https://nietdathetuitmaakt.nl/bordspellen/