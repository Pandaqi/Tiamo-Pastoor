---
title: Mijn werkwijze
author: tiamopastoor
date: 2022-10-11T18:31:47+00:00

---
Verspreid over dit blog heb ik regelmatig genoemd hoe ik werk en waarom. Deze pagina vat dat allemaal samen zodat je het niet zelf hoeft te doen üôÇ

Het vertelt mijn werkwijze (qua gewoontes, patronen, etcetera) en de middelen die ik daarvoor gebruik (software, spullen, etcetera).

In het algemeen probeer ik **kosteloos en klein te blijven.** Dus de methodes die ik gebruik zijn meestal gratis en ingesteld om simpel/flexibel te zijn.

## Algemeen

**Neem het zwaarste obstakel als eerste**. Ik schrijf elke avond het belangrijkste dat ik moet doen bovenaan mijn to-do lijst ( = pen en papier naast mijn laptop). Als ik opsta doe ik direct dat ene ding.

_Waarom?_ 's Ochtends zijn onze hersenen het meest open en gefocust. Je moet die tijd niet verspillen met je mobiel bekijken, mails checken, of iets anders. Daarnaast zijn onze hersenen heel goed in redenen bedenken om iets _niet te doen_ en _uit te stellen._ Zo geef je jezelf geen tijd voor die smoesjes. En als dat ene grote ding is gedaan? Dan voelt de rest van de dag als bonus.

**Elke dag een beetje.** Probeer elke dag _iets_ te doen aan je project. Een pauze nemen maakt het slechts moeilijker om het daarna weer op te pakken. Dingen "even laten liggen" heeft letterlijk alleen maar nadelen, geloof me.

_Waarom?_ Zelfs als je maar √©√©n paragraaf schrijft voor een boek, zal dat na 1-2 jaar een heel boek opleveren. Zolang je elke dag iets doet, blijft je hoofd in die "mindset", en wordt je dus _beter_ in datgene en gaat het steeds _makkelijker._ (Soms ben ik een hele dag van hot naar her aan het fietsen en andere dingen aan het regelen. Zelfs dan probeer ik een halfuurtje wat simpele dingen te doen voor een project.)

**Analyseer regelmatig je werkwijze.** Daarmee doel ik op je gewoontes, je aannames, de dingen die je standaard gebruikt of doet bij elk project.

_Waarom?_ Vaak doe je iets alleen maar omdat je het altijd zo hebt gedaan. Rotzooi stapelt zich op, zowel in het echt als op je harde schijf. Tijden veranderen, jij verandert, dus analyseer regelmatig of je routine/gewoontes nog wel werken.

**Alles gaat in meerdere versies; neem daarvoor de tijd.** Ik geloof niet in "werk van 9 tot 5" of "plan grote blokken in om te werken". Het hangt af van allerlei dingen. Tien minuten pauze nemen is vaak beter dan een uur naar je scherm staren. Doe _iets_, neem pauze, kijk dan of je dat _iets_ kan verbeteren.

_Waarom?_ Niks is de eerste keer perfect. Probeer het niet eens, want het blokkeert je. Vrijwel al mijn problemen los ik op door even een rondje te lopen, te gaan sporten, een paar nachtjes erover te slapen. Onze hersenen hebben maar een paar uur (creatief) werk in zich per dag, en ze werken alleen optimaal als je _slaapt_. 

## Apparaten

Ik heb deze algemene apparatuur:

  * De **HP Zbook 15** van tien jaar terug. Het was mijn universiteitslaptop. Het heeft praktisch geen grafische kaart en 8GB RAM. Hier heb ik _alles_ op gedaan.
  * Een **Surface Pro 4**: een duur tablet waarvan ik achteraf de aankoop betwijfel. Ja, ik heb er veel mee getekend, maar was dat de aanschaf echt waard?
  * Een **Motorola E40**: ****de goedkoopste smartphone die ik kon vinden (er was een actie). Doe er niks mee behalve berichtjes sturen en bellen.

## Schrijven

Vroeger schreef ik in **Word**, nu niet meer. 

Ik heb niks tegen Word, maar het is een betaald programma waarvoor ik geen licentie meer heb. En het maakt sommige dingen onnodig vervelend.

Inmiddels zijn al mijn schrijfprojecten stiekem een _website_. 

  * Ik schrijf in **Visual Studio Code** (Microsoft; gratis) => elke andere code editor werkt ook
  * Elk hoofdstuk is een los **markdown bestand**.
  * Ik gebruik **Hugo** (gratis) om hiervan een statische website te maken die ik eventueel kan omzetten in PDF.

Ik gebruik altijd een half scherm. (In Windows: sleep je venster helemaal naar √©√©n kant van het scherm, en hij hervormt om precies de helft van je scherm op te vullen.) Dat komt ongeveer overeen met een A5 formaat pagina. Het leest en schrijft fijner.

Ik kies altijd in een vroeg stadium _lettertypes_ en eventueel andere _lay-out_. Dit helpt met het vinden van de juiste sfeer voor het project en geeft mij motivatie, want ik heb iets moois om naar te kijken.

Voor **scripts** gebruik ik **KIT Scenarist** (gratis). Simpelweg het beste en fijnste dat ik kon vinden, en ik heb het zelfs vergeleken met betaalde programma's!

Ik gebruik **pandoc** (gratis; _command line_) voor het omzetten van bestandsformaten. Zo heb ik hiermee mijn oude (gigantische) "devlogs" binnen een paar seconden omgezet in markdown bestanden.

## Ontwerpen

Ik gebruik **Krita** (gratis) voor al het tekenwerk met de hand. Het is geweldig, het is gratis, het is klein, het is het enige dat consistent werkte op al mijn apparaten.

Dit doe ik dus vooral op mijn _tekentablet_. En daarom twijfel ik dus over de aanschaf, want het is maar een minuscuul deel van mijn werk. Achteraf had ik beter een los tablet kunnen kopen dat je _aansluit_ op een computer. Veel goedkoper en had hetzelfde effect gehad.

Ik gebruik **Affinity Designer** (betaald; eenmalig laag bedrag) voor de rest. Het is op veel manieren superieur aan alternatieven als _Adobe Illustrator_ of _Photoshop_. Het heeft minder functies, maar daarvoor krijg je dus een kleiner, simpeler en bugvrij programma terug. Je hoeft niet allemaal rotzooi van Adobe erbij te installeren. (De switch van Illustrator naar Designer heeft letterlijk mijn laptop gered.)

Ik gebruik **XnConvert** (gratis; piepklein) om bestandsformaten over te zetten. Zoiets als **FastStone Photo Resizer** (gratis; piepklein) is handig om heel snel operaties uit te voeren op grote hoeveelheden foto's.

Ik heb een _hekel_ aan software die onnodig groot is. Die eist dat je extra dingen installeert en je daarmee binnen hun ecosysteem dwingt. Het vernielt je laptop, het maakt alles langzaam, en het bedrijf probeert jou en je workflow te controleren.

Dus ik kies altijd de kleine programmaatjes, vaak gratis en open source, en waar nodig dingen die dus via de _command line_ werken. Het zorgt dat mijn 10 jaar oude laptop nog hartstikke snel opstart en al deze dingen kan doen.

## Programmeren

Vroeger programmeerde ik alles in **Sublime Text** (gratis proefversie zonder restricties). Wederom heb ik niks tegen het programma. Het is klein en start razendsnel op, dus ik gebruik het nog steeds soms.

Maar **Visual Studio Code** ondersteunt meer talen en functies. Met dat programma kan ik alles op √©√©n plek houden.

Voor spelontwikkeling gebruik ik **Godot** (gratis; beschikbaar voor alle platforms). Het is enorm klein en behoeft geen installatie. Tegelijkertijd vind ik het fijner werken, en vaak krachtiger, dan alle andere dingen die ik heb gebruikt.

Ik gebruik **rclone** (gratis; _command line_) om mijn websites te uploaden naar de server. Het gebruikt SSH, wat veel sneller en krachtiger is dan FTP (wat de meeste mensen kennen). Je kan ermee checken of een bestand is _veranderd_, bijvoorbeeld, en alleen uploaden _wat nodig is_. Ik kan niet in woorden uitleggen hoeveel beter dit is dan elke andere manier die ik ooit gebruikte.

## Muziek

Ik gebruik **Audacity** (gratis) als ik heel snel even iets wil doen. Het start retesnel op en heeft hele snelle knoppen voor functies die je vaak nodig hebt. (Ik ben aan het tokkelen op mijn gitaar en stuit op iets moois? Vijf seconden later ben ik al aan het opnemen met Audacity.)

Ik gebruik **Reaper** (gratis proefversie zonder restricties) voor serieuzer werk. De interface is niet geweldig, maar het is snel en heeft hele krachtige ingebouwde functies die ik op alle andere plekken mis. (Bijvoorbeeld, het heeft ReaTune, waarmee je stemopnames kan tunen op een manier die v√©√©l beter klinkt dan autotune.)

Maar het langste gebruik ik al **Studio One** (betaald; eenmalige prijs). Veruit de fijnste interface, doet wat ik wil, ik ken het inmiddels al heel goed, is een professionele "alles-in-een" software.

Ik koop of gebruik eigenlijk nooit externe plugins of andere extra dingen. Zoals ik al zei: houd het simpel, houd het klein. (Ik probeerde lang geleden een bekende plugin te installeren van een bekend bedrijf, nou, dat was een chaos waarvan ik nog steeds niet alle resten heb verwijderd.)

Voor muziek heb ik natuurlijk veel hardware: microfoons, kabels, geluidskastje. Hierop ga ik dieper in op mijn [muziekwebsite][1]. (De specifieke modellen zijn niet zo interessant voor dit overzicht.)

Mijn mobiel wordt nog het meest gebruikt voor muziek. Het heeft een app om mijn gitaren te stemmen (**GuitarTuna**) en een app om snel dingen op te nemen (waarvan ik de naam niet eens kan vinden). Soms lig ik in bed, of zit in een wachtkamer, en bedenk een liedje: dan probeer ik dat uit te typen in Google Keep.

## Algemene software

Ik heb mijn internet uitstaan als ik het niet gebruik. Als ik toch het internet op moet, doe ik er alles aan om geen tijd te verspillen met advertenties en dergelijke:

  * **Google Chrome** (gratis; computer), **Brave** (gratis; mobiel)
  * **uBlock Origin** (gratis plugin) als AdBlocker.
  * **SponsorBlock** (gratis plugin) om sponsoren en dergelijke over te slaan.
  * Ik gebruik een simpele [hosts block][2] om de meeste onzin compleet buiten de deur te houden
  * **WindScribe** is een gratis VPN voor als ik iets niet vertrouw (of vanwege mijn locatie iets niet mag zien)
  * **yt-dlp** (gratis; _command line_) downloadt voor mij video's, hoe hard de maker ook probeert om dit uit te schakelen of te verbergen.

Dit bespaart _zoveel_ tijd, werk en bandbreedte. Mijn internetervaring is praktisch advertentievrij en het is heerlijk.

Daarnaast ruim ik regelmatig mijn computer op. (Je weet wel, bij die analyse van mijn werkwijze.)

  * De _downloads_ folder gaat helemaal leeg. Als ik iets belangrijks download, dan gebruik ik het meteen of verplaats het naar de plek waar het hoort.
  * Ik probeer nooit meer dan een handjevol folders te hebben binnen dezelfde folder. Het betekent namelijk dat de organisatie zoek is en de structuur te veel tegelijk probeert te doen.
  * **Remove Empty Directories** (gratis) doet wat het zegt. De meeste computers verzamelen over tijd bergen lege folders die het langzamer maken.
  * **WinDirTree** (gratis) geeft een overzicht _waar_ al je ruimte op de harde schijf naartoe ging. Zo kan je de grootste boosdoeners vinden.
  * **PrivaZer** (gratis) gaat nog een stapje verder. Het checkt allerlei plekken en manieren waarop een computer rotzooi verzamelt en ruimt het op.
  * **7Zip** (gratis) kan werkelijk alles comprimeren en weer uitpakken. (Volgens mij kwam het zelfs standaard bij deze universiteitslaptop.)

Ik maak **backups** op meerdere manieren. Ik probeer alles altijd op drie plekken te hebben (het apparaat zelf, mijn harde schijf, en online):

  * Ik heb een grote SSD. Ik gebruik **FreeFileSync** (gratis, duh) om deze elke avond te synchroniseren. Het lijkt op wat "rclone" doet, maar dan voor harde schijven. Het checkt welke bestanden zijn veranderd en zet alleen die over.
  * Codeprojecten upload ik gratis naar **GitHub** (en gebruik daarvoor hun programma **Github Desktop**).
  * Eens in de zoveel tijd maak ik een zip van mijn projectenfolder en gooi deze op Google Drive. Door alles simpel te houden, is dit bestand nooit al te groot en kan dit prima op een gratis account.

Als ik mijn scherm wil opnemen ...

  * **Screenshot Captor** (gratis; klein). Makkelijk op werkelijk alle manieren screenshots maken.
  * **OBS Studio** of **ShareX** (beide gratis). OBS is de koning, maar doet vaak moeilijk bij laptops.

Overigens zijn veel dingen inmiddels ook met gratis websites te doen. Maar dat zal altijd langzamer zijn. En je hebt internet nodig. En vaak heb je maar "10 gratis conversies" of krijg je andere onzin. Desondanks wat aanbevelingen:

  * **TinyPng** maakt allerlei soorten foto's kleiner (qua bestandsgrootte) door soortgelijke kleuren samen te nemen.
  * **ilovepdf** geeft je alles wat je nodig hebt om PDFs te maken en manipuleren, zonder dat je Adobe's programma hoeft te installeren!
  * **Reddit** heeft meestal de juiste antwoorden op vragen, mits je geluk hebt en door een hoop onzin heen scrolt. (Het is in ieder geval beter en praktischer dan de websites die de antwoorden/hulp zouden _moeten hebben._)
  * **Google Fonts** gratis lettertypes, om te downloaden of naar te linken
  * **Coolors.co** spelen met kleurenschema's
  * **Vimexx** host mijn websites en domeinnamen
  * Dit blog gebruikt natuurlijk **WordPress**, maar dat zou ik nu eerlijk gezegd niet meer aanraden.

## Conclusie

Volgens mij heb ik werkelijk _alles_ nu genoemd. Meer heb ik niet nodig om snel en makkelijk alles te doen wat ik wil, zelfs in de vele verschillende vaakgebieden.

Merk op dat dit vrijwel allemaal _gratis_ is. Het zijn kleine programmaatjes, vaak open source, die (beter) doen wat grote programma's beweren te doen. Het vereist een beetje computerkennis en inzet, maar dan heb je ook wat. 

(De betaalde dingen zijn niet eens nodig. Je hebt _Inkscape_ voor ontwerpen en dus _Reaper/Audacity_ voor audio. Maar ik heb keuzes gemaakt, vroeger, en daar probeer ik nu zoveel mogelijk van te profiteren.)

Je hoeft geen dure software (of hardware) te kopen om makkelijk professioneel werk te maken. Sterker nog, in mijn ervaring zit dat enorm in de weg. Want ze zijn te groot, te lomp, plaatsen extra beveiliging en andere rotzooi op je computer, veranderen de regels te pas en te onpas.

Alles hierboven werkt prima op mijn oeroude laptop. (Terwijl het al lang geleden Adobe programma's niet eens meer wilde installeren, laat staan opstarten.) Als dit in de toekomst verandert ... dan zie ik de lijst eerder inkorten en versimpelen.

Hopelijk was dit interessant, leerzaam, of nuttig.

 [1]: https://eltroubadour.com/blog/tools-i-use/
 [2]: https://winhelp2002.mvps.org/hosts.htm