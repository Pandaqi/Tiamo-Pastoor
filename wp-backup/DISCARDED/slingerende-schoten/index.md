---
title: Slingerende Schoten
author: tiamopastoor
date: 2019-09-07T12:59:59+00:00
featured_image: /uploads/2019/09/Slingerende-Schoten-Naamlogo-final-tinypng_result.webp

---
Alternatieve titels waren "slingerschoten", "ketsende kogels", "het driedubbele duel", of "de chaos cowboys".

## Wat is het idee?

Iedere speler is een cowboy verwikkeld in een vuurgevecht. Maar dit is geen gewoon vuurgevecht.

Elke beurt verander je de paden op het speelveld, waarna je tegelijkertijd schiet. Je kogel moet de kronkelende paden volgen, en als je toevallig een andere kogel tegenkomt, ketsen ze af en verpesten al je mooie plannen. Hoe langer je kogel onderweg is, hoe meer schade die doet.

De persoon bij wie je kogel uitkomt krijgt alle opgebouwde schade ... maar maak een verkeerde berekening, of onderschat je tegenstander, en voor je het weet schiet je jezelf.

_Het spel is compleet, speelbaar, en krijgt lovende recensies van iedereen!_ _In de toekomst zullen de spelregels en tegels alleen op visueel vlak misschien veranderen, als ik de onbedwingbare neiging krijg om alles mooier te maken_.

_**Opmerking:** de derde uitbreiding is nog in ontwikkeling. Terwijl ik die uitprobeerde, bleken er meer haken en ogen aan te zitten dan ik dacht, dus die moet nog flink worden "geplaytest".  
_ <figure class="wp-block-image alignnone">

<img decoding="async" src="https://res.cloudinary.com/nietdathetuitmaakt/image/upload/v1568633634/Slingerende-Schoten-in-actie.jpg" alt="" /> <figcaption>Een foto van het eerste prototype van het spel. En ja, ik speel hier tegen mezelf. Dat moet soms.</figcaption></figure> 

## Waar kan ik downloaden?

Bezoek de officiële pagina voor meer informatie: [Swerving Shots (Pandaqi Games)][1]

Daar staat onder andere een mooie grote Download knop die je naar de bestanden leidt.

Toch heb ik twee belangrijke opmerkingen:

  * Bij het materiaal zitten zes tekeningen van kogels, maar het spel wordt natuurlijk een stuk beter als je hiervoor gewoon kubussen steelt van een ander bordspel. (Papiertjes verschuiven over andere papiertjes is niet bepaald een plezante ervaring.)
  * Ook heb ik geen scorebord of iets dergelijks bijgevoegd. Het zou veel ruimte innemen, terwijl veel mensen al hun eigen manieren hebben. Je kunt iedereens _schade_ bijhouden op een blaadje, je kunt dobbelstenen gebruiken, je kunt fiches gebruiken, wat je maar wilt.

Ik weet dat het verdacht klinkt uit de mond van de maker, maar ik vind dit spel echt goed. Het heeft weinig materiaal, simpele regels, er hoeft niks opgezet, en toch heeft het een diepere strategische laag en domme grappige momenten. Iedereen waarmee ik het speelde vond het hartstikke leuk, dat moet toch betekenen dat ik iets goed heb gedaan? :p

## Ontwikkelingsproces

Ik heb een (flink lange) pagina geschreven over het ontwikkelingsproces van dit spel. Als je zelf spellen maakt, of geïnteresseerd bent in hoe dit soort dingen ontstaan en over tijd veranderen, lees het dan vooral!

Dit is de link: [**[Ontwikkelingsproces] Slingerende Schoten**][2]

 [1]: https://pandaqi.com/swerving-shots
 [2]: http://nietdathetuitmaakt.nl/bordspellen/slingerende-schoten/ontwikkelingsproces-slingerende-schoten/