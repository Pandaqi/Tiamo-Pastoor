---
title: Muziek
author: tiamopastoor
date: 2021-02-25T11:15:05+00:00

---
Stiekem, hè, ben ik eigenlijk helemaal geen schrijver, maar een muzikant. Al vanaf de kleuterleeftijd wilde ik een bekende muzikant worden, en ik heb dan ook sindsdien elke dag van mijn leven aan een instrument gezeten.

Ik maak grofweg twee soorten muziek: singer-songwriter-achtige muziek, en musicalmuziek.

Omdat musicals natuurlijk voor het grootste deel ook _geschreven_ zijn (met een verhaal en alles), hebben die hun eigen plekje op dit blog. Dat leek mij de beste plek. De rest van de muziek, echter, staat alleen op een aparte website onder de naam ["El Troubadour"][1].

{{% remark %}}
Deze website is een _blog_, wat betekent dat het is ontworpen om al mijn _schrijfwerk_ zo goed mogelijk weer te geven. Al mijn andere werk, inclusief meer informatie, is altijd te vinden op mijn portfolio.
{{% /remark %}}

## El Troubadour {#el-troubadour}

Ik heb een aparte website gemaakt voor al mijn muziekwerk: [El Troubadour](https://eltroubadour.com" data-type="URL" data-id=)

Mijn muziekwerk wordt gepubliceerd onder "Tiamo, El Troubadour" of kortweg "El Troubadour". Op die website kan je altijd alle laatste informatie vinden. Ook heeft het een blog waarop ik schrijf over mijn muziekprojecten, wat ik heb geleerd, wat voor nieuwe dingen ik probeer, etcetera.

Vanwege gezondheidsproblemen heb ik jammer genoeg nog niet al te veel muziek online, en is de kwaliteit in mijn ogen nog niet geweldig. Maar zoals altijd: ik werk eraan en kan alleen maar beter worden!

{{% remark %}}
Ja, "El Troubadour" is fout. Het is Le Troubadour (in het Frans), of El Trovadore (in het Spaans). Maar dat is juist de reden: als je zoekt op "Tiamo El Troubadour", dan vind je al mijn werk als eerste. Troubadour is een herkenbaar en bekend woord in zowel Nederlands als Engels, maar door "Tiamo" en "El" ervoor te zetten hoop ik het uniek genoeg te maken dat mensen het kunnen onthouden en vinden. Bovendien: alliteratie!
{{% /remark %}}

## Musicals {#musicals}

Deze sectie is tijdelijk leeg. Ik weet het, ik vind het ook jammer.

Waarom?

  * Omdat ik nieuwe versies van de musicals maak (met betere grafische vormgeving, alle foutjes eruit, etcetera)
  * Dit blog stap voor stap een grote update krijgt op het moment
  * En ik de mogelijkheden onderzoek voor een _webshop_ waarop ik de musicals professioneel kan verkopen.

Maar het komt zo snel mogelijk weer terug!

_Waarom schrijf je musicals?_ Als ik een boek schrijf, bedenkt mijn hoofd vaak automatisch liedjes en melodieën die erbij passen. Ik vond het jarenlang jammer om deze muziek nergens te publiceren, dus toen heb ik besloten om een bijbehorende musical te ontwikkelen voor deze verhalen. (Bovendien ben ik haast opgegroeid in het theater, dus ik schreef op m'n zevende al (hele slechte) toneelstukken.)

Maar musicalmuziek opnemen is heel wat moeilijker dan kleine liedjes. Het heeft bijvoorbeeld veel meer instrumenten en complexere muziek. Dus hoewel de paar musicals die ik heb geschreven al netjes _bladmuziek_ hebben en het hele _script_, kan het nog even duren voordat ik mezelf goed genoeg acht (en de apparatuur heb) om deze muziek op te nemen.

 [1]: https://eltroubadour.com