---
title: 'PrivÃ©: [Bordspel dagboek] "Kerstmissers" #3'
author: tiamopastoor
date: 2022-07-21T13:50:24+00:00
language: nl
draft: true
private: true
categories:
  - Games

---
In de vorige delen heb ik veel verteld over hoe mijn spel "Kerstmissers" tot stand is gekomen. Het ging veel over concepten, principes, spelregels en wat leuk is (en vooral ook wat niet).

Aan het eind van het vorige dagboek heb ik beloofd om nu mijn spel uit papier/karton te maken. Dat bewaar ik nog even (vooral omdat het nÃ³g lastiger bleek dan gedacht). In plaats daarvan wil ik de "overgebleven onderdelen" van het spel afmaken. De regel is namelijk: "eerst de gameplay, dan de visuele kant". Ik kan nu wel een week lang proberen zo mooi en stevig mogelijke schoorstenen te maken, maar als vervolgens blijkt dat het spel voor geen meter werkt en ik het anders aan moet pakken, was al die moeite voor niets.

## Willen we meer of minder materiaal?

Vorige keer stipte ik al het materiaalprobleem aan: je hebt altijd meer nodig dan je denkt. Zeker de "dure" soorten materiaal (bijv. houten figuurtjes) wil je zoveel mogelijk inperken. (Om de kosten laag te houden. Niet alleen voor jezelf, maar ook om de kans te verhogen dat het spel ooit gepubliceerd wordt.)

De huidige hoeveelheid houten spullen is als volgt:

  * 4 soorten pakjes, 10 per soort
  * 10 wortels
  * 5 poppetjes (1 kerstman, 4 elven)
  * 5 rendieren

De hoeveelheid poppetjes en rendieren is precies wat ik wil. Uit oefenpotjes blijkt het ook goed te werken.

De hoeveelheid pakjes en wortels kan omlaag, maar dat vereist een kleine verandering in de spelregels. Omdat er minder beschikbaar is, moet er _sneller geproduceerd kunnen worden_ en _minder door de huizen worden gevraagd_.


Ik zeg daarom nu: **5 pakjes per soort** en **5 wortels**. (Zelfs met deze kleine instellingen heb je uiteindelijk 25 houten figuurtjes.) Bovendien begint men het spel (op standaard moeilijkheidsgraad) met **3 pakjes per soort** en **3 wortels**.

Nu moet ik de andere spelmechanismes gaan inzetten om het spel weer te balanceren :p

_Opmerking_: een bijkomend voordeel hiervan is dat bepaalde "stomme strategieÃ«n" niet meer kunnen. In een van mijn oefenpotjes, hadden we de eerste paar beurten besteed aan _bergen wortels_ inladen, om vervolgens de rest van het spel niet meer na te hoeven denken over onze wortels. We hadden altijd genoeg, voor alles wat we wilden doen. Als er maar 5 wortels zijn kun je hoogstens 2 rondes overleven op een volle voorraad.

## Fiches

De regel is: _het aantal fiches_ bij een huis is gelijk aan de _hoogte van het huis_. Dus een huis van drie hoog heeft drie fiches, een huis met Ã©Ã©n verdieping heeft Ã©Ã©n fiche, etc.

Zodoende hebben we 36 fiches nodig voor alle 18 huizen. Wat staat er op die fiches? Dit lijkt me een goede eerste verdeling:

  * Alle soorten pakjes hebben evenveel fiches. Dus, 36 / 4 = 9 fiches per soort. 
      * "1" heeft 4 fiches
      * "2" heeft 2 fiches
      * "3" heeft 2 fiches
      * "4" heeft 1 fiche

Zoals je ziet, hoe hoger het getal, hoe zeldzamer. Er is bijvoorbeeld maar Ã©Ã©n huis in het hele spel dat 4 rode pakjes nodig heeft. Aangezien er in totaal maar 5 rode pakjes zijn, is dit mogelijk, maar moeten spelers wel hun best doen.

In totaal moeten er 4Ã—1 + 2Ã—2 + 2Ã—3 + 1Ã—4 = 18 pakjes per soort worden afgeleverd. Oftewel, men moet gedurende het spel per soort _15 pakjes_ bijmaken. Dit is _misschien_ haalbaar, maar toch wat aan de hoge kant. (Want dan moet men in totaal _60 pakjes_ door de machines weten te halen ... in een spel met maar 36 rondes zou je dan eigenlijk constant meerdere machines op volle kracht moeten laten draaien. En dan neem ik nog niet eens de wortels mee.)

Dus het lijkt me verstandig om elke soort een ander aantal pakjes te geven. Sommige soorten pakjes zijn "moeilijker" omdat ze meer worden gevraagd, anderen "makkelijker" omdat de meeste huizen hoogstens Ã©Ã©n of twee van die soort vragen.

Als we dan toch verschillen gaan creÃ«ren tussen de pakjes, is het verstandig om dat verschil Ã©cht aanwezig te maken. Dus ik ga elk pakje een andere vorm geven om ze van elkaar te onderscheiden.

Dit wordt de nieuwe verdeling:

  * **Soort 1:** De vierkante pakjes. (9 fiches; 7 totaal) 
      * "0" => 3
      * "1" => 5
      * "2" => 1
  * **Soort 2:** De ronde pakjes. (9 fiches; 12 totaal) 
      * "0" => 2
      * "1" => 5
      * "2" => 2
      * "3" => 1
  * **Soort 3:** De driehoekige pakjes. (9 fiches; 13 totaal) 
      * "0" => 1
      * "1" => 4
      * "2" => 3
      * "3" => 1
  * **Soort 4:** De (langwerpig) rechthoekige pakjes. (9 fiches; 16 totaal) 
      * "1" => 6
      * "2" => 2
      * "3" => 1
      * "4" => 1

_Opmerking:_ ja, nu kan er een uitzonderingssituatie ontstaan waarbij een huis om 0 pakjes vraagt. Ik kies graag voor de meest intuÃ¯tieve oplossing: dat huis hoeft gewoon niks te krijgen. Als je het spel moeilijker wilt maken zou je ook een alternatief kunnen kiezen. Bijvoorbeeld, dat dit huis automatisch het verlanglijstje van de linkerbuurman overneemt. Of dat dit huis bestaat uit twijfelaars die nog niet weten wat ze willen, en dat je later opnieuw moet vragen voor het echte verlanglijstje. Of dat dit huis geen pakjes wil maar _wortels_!

Als we nu kijken naar hoeveel pakjes bijgemaakt moeten worden, zien we dat het er "slechts" 4 + 9 + 10 + 14 = 36 zijn. Als een potje 36 beurten heeft, ben je dus precies 1:1 pakjes aan het maken! Dat lijkt me haalbaar. Met een beetje coÃ¶rdinatie kun je ervoor zorgen dat Ã©Ã©n machine altijd draait en altijd op tijd wordt leeggehaald. Dus, hoeveel machines doen we in het spel?

## Machines

Als je _perfect_ speelt, heb je dus Ã©Ã©n machine nodig om alle _pakjes_ te maken.

Qua _wortels_ is het moeilijker in te schatten. Ik verwacht dat je per ronde gemiddeld 2 wortels nodig hebt om bij te sturen. Dit kan meer/minder zijn afhankelijk van gebeurteniskaarten, de kaart van de stad, crashes en hoogteverschillen, etc.

In de originele spelregels schreef ik dat wortels Ã©Ã©n beurt minder kosten dan pakjes. Oftewel, 1 wortel is gratis, 2 wortels kost Ã©Ã©n beurt, 3 wortels kost twee beurten. Dit komt dus precies goed uit! Wederom heb je maar Ã©Ã©n machine nodig om alle wortels te maken, zolang deze perfect wordt ingezet.

Maar zo perfect kan een groep niet zijn. Er zijn heel veel factoren die roet in het eten kunnen gooien, en dus lijkt het me oneerlijk om maar twee machines aan te bieden. Daarom komt er een derde machine bij.

Elke machine kan voor zowel _pakjes_ als _wortels_ gebruikt worden, zolang die twee niet met elkaar gemixt worden in Ã©Ã©n machine. Dit is moeilijk, maar (zoals ik net heb aangetoond) perfect spel zou een perfecte score op moeten kunnen leveren.

Oftewel, de spelers krijgen **3 machines**.

_Opmerking:_ ik sprak al eerder over een "light" versie van het spel. Het is geen gek idee om in deze light versie de speler **4 machines** te geven.

## Gebeurteniskaarten

Deze kaarten zijn het _enige_ onderdeel van toeval/willekeur in het hele spel. Tot nog toe staat alles vast en is alle informatie bekend: je weet precies waar je heen beweegt, welke acties je wel/niet kunt doen, welke pakjes huizen nodig hebben, etc. Dit wordt snel saai. Je mist de variatie, je mist wat onvoorspelbaarheid.

Bovendien zei iemand ooit "als een spel slechts een puzzel/brain teaser/probleem is met een exacte oplossing, dan is het geen spel". Die persoon heeft in mijn ogen helemaal gelijk. Een spel dat je kunt "oplossen" door urenlang overal doorheen te denken is geen spel meer. Het is een puzzel met een vaste oplossing. (Bij mijn studie wiskunde hadden we een vak "lineaire optimalisatie" waarbij je volgens een vast algoritme lineaire problemen altijd perfect kon oplossen. Als je niet precies de waardes kreeg die de docent had, zat jij bij het foute einde. Je had niet een "alternatieve/creatieve oplossing" gevonden. Ik moet er niet aan denken om dat ook toepasbaar te laten zijn op mijn bordspellen.)

Een familiespel dat 100% logisch is en vast staat is geen goed idee. Een paar mensen hebben misschien de zin (en hersencapaciteit) om overal diep over na te denken, maar de rest wil gewoon plezier hebben. Dit spel moet werken voor jong en oud. Niemand moet het idee hebben dat het spel oneerlijk is of hen tegenwerkt. Want het allerergste dat kan gebeuren: mensen hebben geen plezier en geven het op.

Daarom voeg ik gebeurteniskaarten toe.

In vorige delen noemde ik al een paar stomme situaties in het spel die opgelost konden worden met gebeurteniskaarten. Deze kaarten zijn positief, behulpzaam, fijn. De beste dingen die ik kon bedenken waren:

  * "Zeven mijls laarzen" => als je deze kaart inzet, mag je Ã©Ã©n vakje overslaan. Zo kun je niet alleen sneller bewegen, je mag bijv. ook over een lege plek heenspringen om naar een dak verderop te komen.
  * "Extra energie!" => als je deze kaart inzet, mag je tijdens je beurt een derde actie doen. (_Eventueel_ zelfs een kaart maken waarbij je twee extra acties mag doen?)
  * "Sneeuw" => de arrenslee Ã³f een elf mag direct Ã©Ã©n extra bewegingsstap maken in willekeurige richting (je "glijdt door in de sneeuw" als het ware)
  * "Upgrade" => door een upgrade is Ã©Ã©n van je machines direct klaar! (Deze kan ook niet meer aanfikken.)
  * "Pakjeskanon" => als je deze kaart inzet, mag je 2 (of 3?) pakjes schieten, in plaats van de gebruikelijke 1.
  * "Repareer je machine" (zeldzaam) => als je deze kaart inzet, mag je een aangefikte machine terugdraaien of voorkomen dat hij aanfikt.
  * "Verrassings airbag" (zeldzaam) => stel de arrenslee crasht ergens tegenaan, dan kan deze kaart dat voorkomen en doen alsof er niks is gebeurd
  * "Teleporteren" (zeldzaam) => als je deze kaart inzet, mag Ã©Ã©n poppetje overal naartoe teleporteren
  * "Rendierfeest" (zeldzaam) => als je deze kaart inzet, mag je eenmalig alle rendieren neerzetten zoals je wilt (en in slaap laten vallen of juist weer tot leven wekken zoals je wilt)

Maar, er moeten natuurlijk ook enkele vervelende dingen zijn.

  * "Windvlaag" => de arrenslee wordt Ã©Ã©n vak naar links/rechts/boven/onder geblazen. (Vier losse kaarten maken? Of is hier een beter systeem voor?)
  * "Vermoeidheid" => de rendieren worden vermoeid; eentje besluit erbij te gaan liggen
  * "Pakjesdief" => een gemeen persoon steelt Ã©Ã©n pakje (of wortel?) uit de arrenslee
  * "Verrassings obstakel" => uit het niets verschijnt een obstakel voor de arrenslee. Je crasht ertegenaan, met dezelfde gevolgen als altijd.
  * "Verblindende kerstverlichting" (zeldzaam) => als je deze beurt nog moet bewegen, mag dat niet meer. Als je al klaar bent voor deze ronde, mag de arrenslee de volgende ronde niet bewegen.
  * "Sneeuwstorm" (zeldzaam) => als je deze ronde een pakje schiet, moet je dat blind (met de hand voor de ogen) doen.
  * "Defecte machine" (zeldzaam) => Ã©Ã©n van je machines faalt (degene die het verst gevorderd was) en moet weer bij beurt 0 beginnen.
  * "Verkoudheid" (zeldzaam) => Ã©Ã©n van de elven heeft een stevige verkoudheid en kan Ã©Ã©n ronde niks doen.

Kaarten die _zeldzaam_ zijn zitten eenmaal in het deck. Alle andere kaarten zitten twee of driemaal in het deck. Eerder noemde ik 30 kaarten als een goed aantal. In Ã©Ã©n dag van het spel (er zijn drie dagen; Kerstavond, 1e Kerstdag, 2e Kerstdag) ga je dan net niet door het hele deck komen.

Een snelle telling van bovenstaande kaarten geeft: 8Ã—1 + 4Ã—2 + 5Ã—3 = 8 + 8 + 15 = 31 kaarten. Ik ben verbaasd over hoe goed sommige dingen uitkomen. Dat is nog nooit gebeurd. Hoe dan ook: ik denk dat deze verzameling kaarten, met deze kwantiteit, goed is. Maar ik weet het pas zeker na een paar toekomstige testpotjes.

## Overig materiaal

Zoals eerder genoemd, wordt de tijd in het spel bijgehouden op een simpele klok.

Bovendien moet elke elf (inclusief de Kerstman) een kaart hebben. Als de elf deze ronde al gebruikt is, wordt de kaart omgedraaid om dat te laten zien. Ook heeft elke elf een _oneindige_ _buidel_ waarin het spullen kan stoppen. Elke keer als een elf iets oppakt, wordt het onder diens personagekaart gelegd om aan te geven dat die elf het "in bezit" heeft.

En dat was al het materiaal (exclusief dus de kaart van de wereld, met schoorstenen en alles).

## Het de-pakjes-zijn-ergens-anders probleem

Er is nog Ã©Ã©n probleem met mijn lage hoeveelheid materiaal.

Stel een huis (A) vraagt om 4 rechthoekige pakjes. Een ander huis (B) vraagt om 2 rechthoekige pakjes, en wÃ©Ã©r een ander huis (C) vraagt om 2 rechthoekige pakjes.

Dan kan het gebeuren dat je alle 5 de rechthoekige pakjes hebt opgemaakt ... maar geen enkel huis helemaal vervuld. Drie van de pakjes zitten in huis A, eentje in huis B, eentje in huis C. De spelers zouden wel meer pakjes willen maken ... maar ze zijn niet in de voorraad.

Ten eerste moet het natuurlijk makkelijk zijn om pakjes weer uit de schoorstenen te halen. Eerst dacht ik: zodra een huis helemaal vervuld is, kan je alle pakjes weer eruit halen om opnieuw te gebruiken. Maar dat is dus niet snel genoeg.

De oplossing is dan ook om _per fiche_ te werken. Zodra je de voorwaarden van Ã©Ã©n fiche hebt volbracht, mag je alle pakjes die ermee te maken hebben uit de schoorsteen halen. Je gooit het fiche in de schoorsteen erbij, om aan te geven dat die volbracht is.

> Stel een huis heeft een verlanglijstje van 3 fiches: vierkant "1", rond "2", rechthoekig "4".

> Op het moment dat er 4 rechthoekige pakjes in de schoorsteen zitten, is dat specifieke fiche volbracht. De spelers halen de rechthoekige pakjes eruit en gooien het bijbehorende fiche in de schoorsteen.

> Even later komt er een rond pakje in de schoorsteen. Nog niet heel het fiche is volbracht (want het huis wil 2 ronde), dus er gebeurt niks. Als nog later het tweede ronde pakje komt, is het fiche wÃ©l volbracht. De spelers halen de twee ronde pakjes eruit en gooien het bijbehorende fiche in de schoorsteen.

> Als even later ook nog het vierkante pakje komt, mag men die er natuurlijk meteen uithalen, en het fiche in de schoorsteen gooien. Dit huis is helemaal af!

Op zich is dit systeem duidelijk en effectief. De kans is klein---vooral bij de "makkelijke" soorten pakjes---dat een soort pakjes helemaal opraakt. Maar de kans is nog steeds aanwezig. En als het gebeurt, staat het spel in principe "vast", want je hebt een bepaald soort pakje niet meer in de algemene voorraad, maar je kunt ook niet meer aan de verlanglijstjes voldoen.

Hiervoor komt, met tegenzin, een uitzondering. (Laten we er dan maar een grappige, thematische uitzondering van maken!)

> In plaats van de 2 (of 3) acties die een elf heeft, mag het ook van Ã©Ã©n huis pakjes terugvragen.

De elf hoeft niet naast het huis te staan, of iets dergelijks. Je kiest een schoorsteen, tilt het op, en haalt de pakjes terug die je nodig hebt. (Ik twijfel of deze pakjes in de algemene voorraad moeten, of meteen in de arrenslee mogen?)

In principe belt de elf aan en vraagt aan de inwoners "dus---eh---die pakjes onder jullie kerstboom hÃ¨ ... die willen we terug!" Op die manier kan Ã©Ã©n soort pakje nooit opraken. Het is alleen onverstandig om het zo ver te laten komen. De spelers moeten zorgen dat ze huizen zo snel mogelijk helemaal afronden, wat een extra subtiele tactische laag in het spel brengt.

Dat is ook de enige reden dat ik deze toevoeging aan de spelregels goed vind. Het is namelijk best wel een grote, complexe uitzondering. (Het is misschien wel de meest complexe regel van het spel.) En dat alleen maar omdat we het spel zo klein en materiaalloos mogelijk willen houden. Maar omdat het extra tactiek oplevert Ã©n een extra actie die een "nutteloze elf" kan doen, kan het ermee door.

## Conclusie

Zo, nu zijn alle spelregels wel aangescherpt voor een volgend testpotje. (En hopelijk zitten er niet veel gaten meer in deze spelregels, natuurlijk.)

In het volgende dagboek ga ik wel degelijk schoorstenen + arrenslee maken uit papier, gevolgd door de analyse van de testpotjes natuurlijk. En met een beetje geluk, is het spel dan al grotendeels af, speelbaar en leuk ðŸ™‚